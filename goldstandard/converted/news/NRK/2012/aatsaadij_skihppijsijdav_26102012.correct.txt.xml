<document xml:lang="smj" id="no_id"><header><title>Åtsådij skihppijsijdav</title><genre code="news"/><author><person firstname="Harriet" lastname="Aira" sex="f" born="" nationality="nor"/></author><year>2012</year><publChannel><publication><publisher>NRK Sápmi</publisher></publication></publChannel><wordcount>379</wordcount><conversion_status type="correct"/><availability><free/></availability><submitter name="Inga Mikkelsen" email="inga.l.mikkelsen@it.no"/><origFileName>http://nrk.no/kanal/nrk_sapmi/samegillii/1.8372210</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Åtsådij skihppijsijdav</p>
<p>Ájluovta sjaljon, Divtasvuonan ælla des rabás <errorortreal correct="idja-biejvvehuksosaje" errorinfo="cmp,X-1">idja-biejvve huksosaje</errorortreal> gånnå <errormorphsyn correct="skihppe ja vuorasulmutja lulun" errorinfo="kongr">skihppe ja vuorasulmutja lulu</errormorphsyn> <errorortreal correct="idja-biejvvehuvsov" errorinfo="cmp,X-1">idja-biejvve huvsov</errorortreal> ja sujtov oadtjot.</p>
<p><errorlang correct="nor">Foto</errorlang>: Harrieth Aira Divtasvuona suohkanstivratjåhkanimen mij lij dán vahko sidáj Divtasvuona bájkelista ájras, Kurt Solstrøm diehtet gåktu manná pládnabargujn åttjudittjat skihppijsijdav Ájluoktaj, Divtasvuodnaj.</p>
<p>Suohkanstivraájras, Kurt Solstrøm.</p>
<p><errorlang correct="nor">Foto</errorlang>: Harrieth Aira/NRK – Politihkkárij gaskan le má læhkám avtamielakvuohta jut galggi tsieggiduvvat huksosaje vuorasulmutjijda Ájluoktaj, ja dárbbo l lassánam. Mijá mielas bierri dal juoga dáhpáduvvat dájna ássjijn, ássje vuojnnet la sjávvunam, javllá Kurt Solstrøm. Snjuktjamáno dán jage guorrasij avtajienalasj suohkanstivrra plánajda ásadit Guovllomedisijnalasj guovdátjav Ájluoktaj ja gåhtjoj Åvddånammadusáv pládnabargov tjadádit.</p>
<p>Dán <errorort correct="Guovllomedisijnalasj" errorinfo="typo">Guovllomedisjnalasjj</errorort> guovdátjij galggi aj biejaduvvat 12 <errorortreal correct="idja-biejvvehuksosaje" errorinfo="cmp,X-1">idja-biejvve huksosaje</errorortreal> ulmutjijda gudi e sijdajn des máhte årrot.</p>
<p>Guovllomedisijnals(typo|Guovllomedisijnalasj) guovdásj (GMG)</p>
<p><errorort correct="GMG:an" errorinfo="suf">GMGan</errorort> li sihke sierratjiehppe varresvuodadievnastusá, dagu poliklinihkka, skihppijdåhpe j.n.v ja suohkanij vuodosvarresvuoda dievnastusá dagu váktadåktår, dåktårdievnastus j.n.v. Nammaduvvá aj <errorort correct="lagosskihppijviesson" errorinfo="mix">lahkaskihppijviesson</errorort> jali skihppijviesutjin. Gálldo: <errorlang correct="nor">Helsebibliotektet.no</errorlang> Suohkanstivrra aj mierredij jus moattekultuvralasj varresvuoda -ja huksoguovdásj ij jåhtuj biejaduvá, de galggi huoman dá 12 i<errorortreal correct="idja-biejvvehuksosaje" errorinfo="cmp,X-1">idja-biejvve huksosaje</errorortreal> tsieggiduvvat nav gåk suohkanstivrra åvddål la mierredam.</p>
<p>Suohkanstivraájrrasa, Kurt Solstrøma mielas la ássje sjávvunam.</p>
<p><errormorphsyn correct="Sån vuojnná uddni li vil stuoráp dárbo" errorinfo="case,acc-nom">Sån vuojnná uddni l vil stuoráp dárbojt</errormorphsyn> gå dav majt åvddål jáhkkin gå sihke Báhpadåbesjalljo skihppijsijdan, Gásluovtan ja Ájluovta sjaljon, Ájluovtan ælla des rabás saje ja dárbbo l lassánam dijmátjis.</p>
<p>– Mij ep la bárep diedojt oadtjum gåktu bargujn manná, ja dat la sivva manen mån sidáv ienep diedojt dán prosjevta birra, javllá Solstrøm.</p>
<p>– Åvddåprosjækta la almoduvvam</p>
<p>Suohkanoajvve Tor Asgeir Johansen máhtij suohkanstivran subtsastit Divtasvuona suohkan la almodam Doffinij åvddåprosjevtav Guovllomedisijnalasj guovdátjij Ájluoktaj gånnå <errormorphsyn correct="huksosaje li oassen dát guovdátjis" errorinfo="kongr">huksosaje la oasse dát guovdátjis</errormorphsyn>.</p>
<p>– Mij barggap nav ruvva gå máhttelis, vásstet Divtasvuona suohkanoajvve, Tor Asgeir Johansen.</p>
<p><errorlang correct="nor">Foto</errorlang>: Harrieth Aira/NRK – Åvddåprosjækta Guovllomedisijnalasj guovdátjij la almoduvvam Doffinin, ja dan baktu de máhtti vidnudagá buktet haddefálaldagáv tjadádittjat åvddåprosjevtav suohkana åvdås. Åvddåprosjækta galggá de lagábut guoradallat dárbojt, ruhtamerustallamav ja gåktu dåhkki tjadádit tsieggimav, subtsas suohkanoajvve Tor Asgeir Johansen. Sån ij sidá merustallat <errorortreal correct="goassa" errorinfo="vowlat,á-a">goassá</errorortreal> åvddåprosjevtav li tjadádam, valla doajvvu boahtte jage birán galggá dat gárvvásin liehket.</p>
<p>– Manná dal soames ájgge åvdås haddefálaldahka la mierreduvvam ja dan maŋŋel galggá de åvddåprosjækta tjadáduvvat. Mij barggap nav ruvva gå máhttelis, javllá suohkanoajvve.</p>
<p><errormorphsyn correct="Dajna lij Kurt Solstrøm dudálasj" errorinfo="case,ill-com">Dasi lij Kurt Solstrøm dudálasj</errormorphsyn>.</p>
<p>– Diedáv gåjt sij dájna barggi ja dat la ájnas, javllá Solstrøm.</p>
</body></document>
