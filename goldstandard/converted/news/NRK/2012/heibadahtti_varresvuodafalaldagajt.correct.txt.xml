<document xml:lang="smj" id="no_id"><header><title>Hiebadahtti varresvuodafálaldagájt</title><genre code="news"/><author><person firstname="Harriet" lastname="Aira" sex="f" born="" nationality="nor"/></author><year>2012</year><publChannel><publication><publisher>NRK Sápmi</publisher></publication></publChannel><wordcount>937</wordcount><conversion_status type="correct"/><availability><free/></availability><submitter name="Inga Mikkelsen" email="inga.l.mikkelsen@it.no"/><origFileName>http://www11.nrk.no/kanal/nrk_sapmi/samegillii/1.8835793</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p><errorlex correct="Hiebadi" errorinfo="w">Hiebadahtti</errorlex> varresvuodafálaldagájt</p>
<p>Dá vidás li sáme prosjevtajn Valensvuona varresvuodaguovdátjin barggam. <errorort correct="Gårobieles" errorinfo="vowlat,å-o">Gåråbieles</errorort>: Trond Bliksvær, Hanne Jakobsen, Arnfinn Pavall, Erling Urheim ja Tove Bergkvist.</p>
<p><errorlang correct="nor">Foto</errorlang>: Harrieth Aira/NRK Jagev la Valnesvuona varresvuodaguovdátjin, Valnesvuonan, Fuoskon læhkám sierra sáme prosjækta. Ulmme l læhkám <errorlex correct="hiebadit" errorinfo="w">hiebadahttet</errorlex> varresvuodafálaldagájt vaj buorebut galggi sáme pasientaj dárbojt gåtsedit.</p>
<p>Trond Bliksvær.</p>
<p><errorlang correct="nor">Foto</errorlang>: Harrieth Aira/NRK – Mij lip dáv juo ájggá ælvvám mij vierttip tjiehpebu sjaddat duostotjit sámijt gudi diehki båhti, javllá Trond Bliksvær gut la <errorort correct="dutkam- ja" errorinfo="cmp,1-X">dutkam-ja</errorort> åvddånahttemoajvve Valnesvuona varresvuodaguovdátjijn. Valnesvuona varresvuodaguovdásj mij la {Fuosko ja Bådåddjo <errorlex correct="gaskan" errorinfo="w">gassko</errorlex> fállá varresvuodadievnastusájt sierratjiehppedásen ulmutjijda gudi oatsodimev ja máhtsastimev dárbahi. Dav duola dagu gå skihpudagáj diehti li ierit barggoiellemis gahttjam, <errorsyn correct="dat mij dárruj gåhtjoduvvá" errorinfo="wo">dat mij gåhtjoduvvá dárruj</errorsyn> <errorlang correct="nor">rehabilitering</errorlang>.</p>
<p>Valnesvuona varresvuodaguovdásj aj <errorort correct="fállá" errorinfo="vowlat,a-á">fálla</errorort> <errorortreal correct="sierratjiehppedievnastusájt" errorinfo="cmp,2-1">sierratjiehppe dievnastusájt</errorortreal> fábmálisájda gudi dárbahi viehkev viesotjit buoremus láhkáj ietjasa skihpudagáj, dat mij dárruj gåhtjoduvvá <errorlang correct="nor">habilitering</errorlang>.</p>
<p>Dåhku ållo pasienta <errorlex correct="båhtali" errorinfo="der">båhti</errorlex> ja aj sáme pasienta, sierraláhkáj julev- ja oarjjelsáme guovlos, Nordlándan, valla aj nuorttat.</p>
<p>Ienep diedojt Valnesvuona varresvuodaguovdátja birra gávna dánna.</p>
<p>Sámevuohta ij bárep vuojnnu</p>
<p>Diedo ælla sámegiellaj almoduvvam.</p>
<p><errorlang correct="nor">Foto</errorlang>: Harrieth Aira/NRK Gå ulmusj dåhku boahtá de sámevuohta ij dal bárep vuojnnu institusjåvnån.</p>
<p>Sáme dájdda ja sáme kártta, oabme gábmaga gahtsahi siejnen, valla danna ælla galba jalik ietjá diededime sámegiellaj jalik ietjáláhkáj juoga mij vuoset institusjåvnnå galggá aj varresvuodafálaldagájt fállat vaj sámijda dåbddu oahpes.</p>
<p>Institusjåvnnå la juo åvddål aj gæhttjalam <errorlex correct="hiebadit" errorinfo="w">hiebadahttet</errorlex> fálaldagájt sáme pasientaj dárboj gáktuj.</p>
<p>– Mij lip aktisattjat barggam sámij gudi sáme kultuvrav dåbddi dagu ælloniehkke Fuoskon, Arnfinn Pavall. Valla lej huoman institusjåvnnåj dárbbo gehtjadit gåktu systemmáhtalattjat adnet ja dádjadit sáme kultuvrav ja gávnadit makkir máhtudahka sáme kultuvras le institusjåvnån. Ij dåssju dat mij dal ålgoldis tjalmij vuojnnu. Valla aj la ájnas dádjadit <errormorphsyn correct="dajt hásstalusájt ma varresvuodan ja máhtsastimen lulun" errorinfo="kongr">dajt hásstalusájt mij varresvuodan ja máhtsastimen lulu</errormorphsyn> gå ulmusj la sábme, tjielggi Trond Bliksvær.</p>
<p>Álgadin sierra sáme prosjevtav</p>
<p>Ja jur dav institusjåvnnå dåbdåj ja miededij – dárbbo l <errorort correct="systiemalattjat" errorinfo="loan,mix">systemmáhtalattjat</errorort> gehtjadit dáv.</p>
<p>Navti de <errormorphsyn correct="ietjastisá álgadin" errorinfo="kongr">ietjastis álgadin</errormorphsyn> sierra sáme prosjevtav dijmmá.</p>
<p>Sij biedjin virggáj prosjæktajådediddjev gut galgaj gehtjadit gåktu dievnastusá doajmmi sáme pasientaj hárráj ja <errormorphsyn correct="mij luluj" errorinfo="kongr">mij lulu</errormorphsyn> dárbulasj dahkat.</p>
<p>Prosjækta l vihpam jagev ja gatjálvis le mij la dáhpáduvvam dán jage mij luluj sáme pasientajda ávkken?</p>
<p>Dasi vásstet prosjæktajådediddje Erling Urheim náv:</p>
<p>Erling Urheim la jådedam prosjevtav.</p>
<p><errorlang correct="nor">Foto</errorlang>: Harrieth Aira/NRK – Dánna li moadda oase majt lip vieledam. <errormorphsyn correct="Sáhka la má dádjadusás, gåktu sámij barggat, vuosstij válldet ja aj diedojs sámij birra" errorinfo="case,acc-ela">Sáhka la má dádjadusás, gåktu sámij barggat, vuosstij válldet ja aj diedojt sámij birra</errormorphsyn>, duoje, åssko ja <errorort correct="duot dát" errorinfo="cmp,hyhp-X">duot-dát</errorort>. Ájnas la aj dádjadusáv oadtjot gåktu sáme li ájgij tjadá vájvástuvvam. Miján lij fáhkabiejvve mij dav tjalmostij – láddáduvvama båhtusa sámij varresvuodadilláj. Duodden lip tjadádam fáhkabiejvijt, maŋemus lij <errorort correct="miehttseterapijja" errorinfo="loan,conc-j-jj">miehttseterapija</errorort>, ja bargge li aj oassálasstám <errormorphsyn correct="duojn dájn varresvuodaseminárajn" errorinfo="kongr"><errorort correct="duon dán" errorinfo="cmp,hyph-X">duon-dán</errorort> varresvuodaseminárajn</errormorphsyn>, subtsas prosjevta jådediddje, julevsábme Erling Urheim gut la dájna barggam Valnesvuona varresvuodaguovdátjin dán maŋemus jage. Duodden máhtudaklåpptimij barggij gaskan de la varresvuodaguovdásj álgadam <errorort correct="duov dáv" errorinfo="cmp,hyph-X">duov-dáv</errorort> <errormorphsyn correct="mij luluj" errorinfo="kongr">mij lulu</errormorphsyn> sámevuodav buorebut vuosedit. Buojkulvisá dagu låvdagådijt li tsieggim, sáme girjijt girjjevuorkkáj oadtjum, duodjekursajt tjadádam ja <errorlex correct="oahpásmuvvam sáme værmádahkaj" errorinfo="w">oahpástuvvam sáme værmádahkaj</errorlex>.</p>
<p>Pasienta vuojnni ávkev</p>
<p>Gatjálvissaj majt sáme pasienta dási javlli vásstet Erling Urheim sij li vuojnnet dudálattja.</p>
<p>– Mån lav ságastam ulmutjij ja sij li ávon ja javlli dási l dárbbo gå guovdásj biedjá dættov sidjij, javllá Urheim.</p>
<p>Svenn Johnsen la akta pasientajs gut la Valnesvuona varresvuodaguovdátjin læhkám.</p>
<p>Svenn Johnsen.</p>
<p><errorlang correct="nor">Foto: Privat</errorlang> – Álgon gå båhtiv Valnesvuodnaj de mån ja báhttja bådijma dasi, de gæhttjiv gámáv danna. De usjudalliv le gus vuojnnám, sáme aj máhtti dánna årrot ja sámegielav hållat. Ja gå mån båhtiv sisi de vuojnniv sáme barggev, prosjæktajådediddjev Erling Urheim lij danna, ja mån ságastiv sujna. Ja dat lij buorre, subtsas pasiænnta, Svenn Johnsen. Ávkken aj dáttjajda</p>
<p>Svenn Johnsen ij dåssju vuojne ávkev dássta dåssju sámij diehti.</p>
<p>Sån aj dættot man ávkálasj la dáttjasebrudahkaj <errorlex correct="oahpásmuvvat" errorinfo="w">oahpástuvvat</errorlex> sámegiellaj ja kultuvrraj.</p>
<p>– Gå mån sáhkadahttjájiv sámegiellaj daj láttij ja rivggoj guoran de sidja midjij gæhttjin ja gatjádin makkir gielav midja ságastijma. Ja de subtsastijma mij lip sáme ja oahppása Divtasvuonas. Vuojná sáme kultuvrra dakkir stuor sajen ij la læhkám åvddål, esski gå dálla Erling Urheim danna barggagådij. Ja dat la buorre, gå dán mijá væráldin vilák ulmutja gatjádi hájn mij la sábme, <errormorphsyn correct="mij la sábme" errorinfo="case">majt la sábme</errormorphsyn> ja gånnå sábme årru. “Sáme årru gámájn”, javlli, ja mån de hæhttujiv tjajmmat ja javllat ulmutjijda ma dav jáhkki, "Jubmelam, midja lip ham jagen 2012. Makkir diedojt lihpit oadtjum mijá birra," subtsas Johnsen.</p>
<p><errorlang correct="nor">Så</errorlang> le gus duv mielas dát buorre prosjækta mij la tjadáduvvam Valnesvuonan?</p>
<p>– Buorak la dat divnajda, aj midjij sámijda gudi sámegielav sáhkadip látte ja rivggo væráldin. Navti vuojn de aj látte ja rivggo oadtju gullat mijá vidjurijt, javllá Johnsen.</p>
<p>Ij la tjielgas jus ja gåktu prosjevtajn joarkki</p>
<p>Jus sáme prosjækta joarkká ja man láhkáj ij la uddni tjielgas.</p>
<p>– Ulmme la <errorlex correct="hiebadit" errorinfo="w">hiebadahttet</errorlex> åtsådallamijt majt dán prosjevta baktu lip ælvvám institusjåvnå <errorort correct="strategijjalasj" errorinfo="loan,mix">strategalasj</errorort> bargguj vaj sjaddi stuoves oassen varresvuodaguovdátja bargos, vásstet Trond Bliksvær.</p>
<p>Valla makkir konkrehta dåjma jåhtuj båhti ij la tjielgas.</p>
<p>–Varresvuodaguovdátja bargge ja stivrra ælla giehtadallam diedádusájt prosjevtas, valla ságastallama vuolen le gåjt gehtjadit <errormorphsyn correct="jus lulujma sámegielak barggev institusjåvnnåj åttjudit" errorinfo="kongr">jus lulu sámegielak barggev institusjåvnnåj åttjudit</errormorphsyn> jus la ruhta dasi, subtsas vas Tove Bergkvist gut jådet <errorortreal correct="mánáj- ja nuorajåssudagáv" errorinfo="cmp,X-1">mánáj ja nuoraj åssudagáv</errorortreal> varresvuodaguovdátjin.</p>
<p>Ja dav aj pasiænnta Svenn Johnsen doajvvu.</p>
<p>– Doajvov de dájna joarkki. Prosjæktaj la dárbbo. Dárbbo l ulmutjij dåppe gut sámegielav sáhkat ja dádjat gå dåhku sáme båhti. Jus e máhte riekta dárogielav sáhkadit de la buorak gå la ulmusj danna gut suv dádjat. Uddni l máj navti jus sáme e dádjada dåktårijt ja barggijt de ber javlli <errorortreal correct="já" errorinfo="vow,a-á">ja</errorortreal>,<errorortreal correct="já" errorinfo="vow,a-á">ja</errorortreal>, valla ælla huoman dádjadam, javllá Johnsen.</p>
<p>Dán bále la de dát prosjækta nåhkåm ja sáme prosjæktajådediddje la ietjas bargujn ållim.</p>
<p><errormorphsyn correct="GULLDALA ÁSSJEV" errorinfo="x">GULLDAL ÁSSJEV</errormorphsyn>:</p>
</body></document>
