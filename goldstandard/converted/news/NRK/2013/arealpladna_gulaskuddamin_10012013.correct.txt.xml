<document xml:lang="smj" id="no_id"><header><title/><genre code="news"/><author><unknown/></author><wordcount>603</wordcount><conversion_status type="correct"/><availability><free/></availability><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p><errorort correct="Areállapládna" errorinfo="vowc,a-á;conc,l-ll;vowlat,0-a">Arealpládna</errorort> guláskuddamin</p>
<p>Divtasvuona suohkan - <errorlang correct="nor">Tysfjord kommune</errorlang></p>
<p><errorlang correct="nor">Foto</errorlang>:Sander Andersen/NRK Divtasvuona åvddånammadus sihtá álmmugis vuojnojt gåktu areála suohkanin bierriji aneduvvat.</p>
<p xml:lang="nno">Harrieth Aira <errorlang correct="url">harrieth.aira@nrk.no</errorlang> Sander Andersen <errorlang correct="url">sander.andersen@nrk.no</errorlang></p>
<p>Ådå <errorort correct="areállapládna" errorinfo="vowc,a-á;conc,l-ll;vowlat,0-a">arealpládna</errorort> la vijmak guláskuddamij boahtám. Plánajn majna Divtasvuona suohkan la barggam ålles vásse tjavtja biejaduváj Divtasvuona åvddånammadusás dán vahko almulasj guláskuddamij.</p>
<p><errorort correct="Areállapládna" errorinfo="vowc,a-á;conc,l-ll;vowlat,0-a">Arealpládna</errorort> aktan <errorort correct="areállakártajn" errorinfo="vowc,a-á;conc,l-ll;vowlat,0-a">arealkártajn</errorort> vuoset gåktu suohkana areála galggi aneduvvat.</p>
<p>Gå suohkanstivrra la plánav mierredam de la vælggo suohkanij dav tjuovvot ja dan milta barggat gå ådå dåjma galggi álgaduvvat, lesj dal ådå æládusdåjma, goahtetsieggima, hyhttotsieggima, ådå guollebiebmadimsaje jali rahteplána.</p>
<p>Suoddjit vaj adnet</p>
<p>Stuorámus gatjálvis la <errormorphsyn correct="man stuorra oase suohkanis" errorinfo="case,ine-ela">man stuorra oase suohkanin</errormorphsyn> ja makkir duobddága galggi suoddjiduvvat ja máhttet aneduvvat dagu asstoájggedåjmajda ja luonndoávkástallamijda, ja man stuorra oase ja makkir duobddága galggi vas tjanáduvvat <errorort correct="duon dán" errorinfo="cmp,hyph-X">duon-dán</errorort> æládusdoajmmaj, årromsajijda ja åvddånahttemdåjmajda.</p>
<p>Divtasvuodna la luondo bieles boanndá.</p>
<p>Dánna l tjáppa luonndo, sierralágásj luondoguovlo ja <errorort correct="duo dá" errorinfo="cmp,hyph-X">duo-dá</errorort> sjatto ja ielle majt?? muhtema vuojnni buoremusát la suoddjit, dagu dåbdos Divtasvuona hummársládja mij la værálda nuorttalamos ja luonndoguovllo Divtasvuona-Oarjjevuodna mij la oajvvaduvvam suoddjiduvvam miehttseguovllon.</p>
<p>Divtasvuona merra l aj oajvvaduvvam suoddjidumguovllon.</p>
<p>Sæmmi båttå li Divtasvuonan luondo bieles aj edna luonndoressursa massta vas muhtema vuojnni stuorra ávkástallammáhttelisvuodajt, dagu industriddjaásadusá, minerállaåhtsåma, energijamáhttelisvuoda dagu dulvvadimmáhttelisvuoda ja bieggamilloásadusá ja meran vas guollebiebmadimmáhttelisvuoda.</p>
<p>Divtasvuona rádeålmåj, <errorort correct="Konrad" errorinfo="fin,s-d">Konras</errorort> Sætra.</p>
<p><errorlang correct="nor">Foto</errorlang>: Sander Andersen/NRK Divtasvuona rádeålmåj ij sidá ilá stuorra oasev areálajs suoddjit.</p>
<p>– Mijá mielas sjaddá suohkanij gássjelis <errorortreal correct="boahtteájgge" errorinfo="cmp,X-1">boahtte ájgge</errorortreal> jus ilá <errorlex correct="stuor" errorinfo="w">edna</errorlex> oasse suohkana areálajs suoddjiduvvi. De vuojn sjaddá gássjel åttjudit ådå barggosajijt diehki ja dat máhttá hieredit åvddånahttemav, javllá rádeålmåj, Konrad Sætra.</p>
<p>Lågå aj: Dåssjen adni pládnabargov Lågå aj: <errorlang correct="nor">Slakter planprosess</errorlang> Lågå aj: <errorlang correct="nor">Avviser plankritikk</errorlang> Arealplánan la duola dagu bijllarahte Måsskåj biejadum, færjodak E-6 <errormorphsyn correct="nieljijn råvijn" errorinfo="kongr">nieljijn råvij</errormorphsyn> Divtasvuona sisvuonaj rastá, tjáhtjefábmoávkástallam Svieriga bieles Utsvuona bajelt Rudnávuonan ja <errorort correct="rijkajgasskasasj" errorinfo="mix">gasskarijkasasj</errorort> bijllarahte Divtasvuona ja Svieriga gaskan.</p>
<p>Duodden aj tjuodtju juoga <errormorphsyn correct="Rumbojávrij birra, Davve-Vásján" errorinfo="case,ess-ine">Rumbojávrij birra, Davve-Vássján</errormorphsyn> dajt dulvvadit ja muhtem bájkijt vuorodit bieggamilloásadusájda.</p>
<p>Duodden aj oajvvaduvvá <errormorphsyn correct="tjadnat areálajt turissmalágásj dåjmajda Vuodnabadán Oarjjevuonan ja Vuodnagietjen Áhkávuonan" errorinfo="case,ill-ine">tjadnat areálajt turissmalágásj dåjmajda Vuodnabahtaj Oarjjevuonan ja Vuodnagæhtjáj Áhkávuonan</errormorphsyn>.</p>
<p>Sætra mielas la suohkan gæhttjalam gåtsedit vaj <errorsyn correct="0" errorinfo="redun">goappátjagá</errorsyn> sihke adno ja suodjalibme gåtseduvvi. Sån sievet guollebiebmadimdåjmajda gånnå oajvvadij binnep areálajt vuorodit guollebiebmadimæládussaj gå åvddål.</p>
<p>– Mij oajvvadip goappátjagá. Muhtem merraguovlojt dåhkki ávkástallat <errorort correct="guollebiebmadibmáj" errorinfo="conc,m-b,">guollebiemadibmáj</errorort>, valla mij oajvvadip suoddjit <errorort correct="sisŋemus" errorinfo="conc,ssŋ-sŋ">sissŋemus</errorort> vuodnasåkkijt ådå guollebiebmadimdåjmajs ja farra davemus vuodnaguovlojt adnegoahtet.</p>
<p>Álmmuk galggá javllat majt sihti</p>
<p>Álmmugin la de dálla máhttelisvuohta buktet <errorlex correct="ietjas" errorinfo="w,pers-refl">sijá</errorlex> vuojnojt areállapládnaj mij la guláskuddamin gitta guovvamáno 25. bæjvváj.</p>
<p>– Jus gájkka manná nav gåk lip plánim de máhttá suohkanstivrra giehtadallat areállaplánav juo snjuktjamánon, subtsas Sætra.</p>
<p>– Valla jus <errorortreal correct="stáhta" errorinfo="mix">stáhtalasj</errorortreal> etáhta bukti tsuojggidusájt de gájkka maŋŋun, javllá sån.</p>
<p>– <errorsyn correct="Gássjel liehket politihkkár" errorinfo="attr-pred">Gássjelis liehket politihkkár</errorsyn></p>
<p>Sjaddá de Divtasvuona suohkanpolitihkkárijda gudi maŋŋutjissaj mierredi gåktu areálajt adnet ålleslattjat.</p>
<p>Divtasvuona sadjásasj suohkanoajvve, Guttorm Aasebøstøl galggá maŋutjissaj mierredit.</p>
<p><errorlang correct="nor">Foto</errorlang>: Harrieth Aira/NRK Divtasvuona sadjásasj suohkanoajvve Guttorm Aasebøstøl vuojnná dát máhttá sjaddat gássjel.</p>
<p>– Ep dal galga ietjama jámas suoddjit, mij ham galggap dánna årrot ja mij galggap åvddånahteduvvat. Valla sæmmi båttå galggap aj várjjalit mijá luondov. Dat la viehka ájnas. Så soames rievddadusá båditji majt mån sjattatjav oajvvadit dan hárráj, javllá Aasebøstøl.</p>
<p>Sån hálli dan guovlluj jut luondov <errorlex correct="ienebut" errorinfo="w,adj-adv">ienebuv</errorlex> suoddjit ienni gå æládussaj vaddet friddjavuodav dahkat gåktu sij sihti.</p>
<p>– <errormorphsyn correct="Dá li viehka gássjelis gatjálvisá" errorinfo="kongr">Dá la viehka gássjelis gatjálvisá</errormorphsyn>. Miján la viehka stuorra nággo dálla <errormorphsyn correct="guollebiebmadimæládusás mij sihtá" errorinfo="kongr">guollebiebmadimæládusás ma sihti</errormorphsyn> mierdijt biedjat <errorort correct="duon dán" errorinfo="cmp,hyph-X">duon-dán</errorort> vuodnaj ja dát båktå rijdojt. <errormorphsyn correct="Ja gå gehtjada mij dássta árvvoháhkuhibmen sjaddá ja nuppet bieles" errorinfo="case">Ja gå gehtjada mij dássta árvvoháhkuhibmen sjaddá ja nuppen bielen</errormorphsyn> vas álmmuga dárbojt guovlojt adnet, de la viehka gássjel liehket politihkkár gå de galga mierredit, javllá Aasebøstøl gut vuorddá dágástallamijt ja ságastimev.</p>
<p><errorort correct="Areállapládna" errorinfo="conc,l-ll;vowlat,0-a">Areálpládna</errorort> <errormorphsyn correct="gávnnu Divtasvuona næhttabielen" errorinfo="case,ela-gen">gávnnu Divtasvuonas næhttabielen</errormorphsyn>. Danna aj <errorort correct="Areállakártta" errorinfo="vowc,a-á;conc,l-ll;vowlat,0-a">arealkártta</errorort> gávnnu mij njuolgga vuoset gåktu guovlo oajvvaduvvi aneduvvat.</p>
</body></document>
