<document xml:lang="smj" id="no_id"><header><title/><genre code="news"/><author><unknown/></author><wordcount>377</wordcount><conversion_status type="correct"/><availability><free/></availability><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Guodá Sámedikkev</p>
<p xml:lang="nob">Miriam Paulsen</p>
<p><errorlang correct="nor">Foto</errorlang>: Harrrieth Aira/NRK <errorort correct="Sámediggeválgga" errorinfo="cmp,gen-nom">Sámedikkeválgga</errorort> la lahkanime ja sihke Barggijbelludahka ja Oalgesbelludahka li juo nominasjåvnåj gærggam Viestarmera válggabijran. Sijá stuorámus politihkalasj gilpustiddje Vuona sámij rijkkasiebrre (NSR) ij la ájn nominasjåvnnåtjåhkanimev tjadádam ja ij la ga mierredam goassa nominasjåvnnå galggá liehket.</p>
<p xml:lang="nno">Harrieth Aira <errorlang correct="url">harrieth.aira@nrk.no</errorlang></p>
<p>Valla akta udnásj NSR:a sámedikkeájrrasijs, Miriam Paulsen, la galla mierredam sån Sámedikkev guodá ja ij hálijda joarkket sámedikkeájrrasin tjavtja rájes.</p>
<p>Sihtá ietjas lagámusájt vuorodit</p>
<p>Paulsen gut guokta <errorortreal correct="ájgegávda" errorinfo="cmp,nom-gen">ájggegávda</errorortreal> la Sámedikken tjåhkkåham dåbddå dárbov båddåj politihkas.</p>
<p>– Iv mån hálijda joarkket sámedikkeájrrasin. Sivva l gå hálijdav vuorodit ietjam familjav. Mån lav ham oadtjum guokta máná oanegis ájgen, ja hálijdav vuorodit ietjam lagámusájt. Mån doajvov nágin ietjes gut politihkalasj bargguj astijt, diedet ietjas kandidáhttan, javllá Miriam Paulsen.</p>
<p>Paulsen vuornnu jut smávvamáná ja <errorort correct="familljaiellem" errorinfo="vowc,á-a">fámilljaiellem</errorort> la gássjel kombinerit dåjmalasj politihkajn.</p>
<p>– Iv <errorortreal correct="dal" errorinfo="fin,0-l">da</errorortreal> javla ij dåhkki kombinerit familljaiellemav ja politihkav. Ij la de dat mij la sivva, valla mån dåbdåv munji la dálla muddo vehi båttåv politihkas válldet, javllá Paulsen.</p>
<p>– Ep la majdik mierredam</p>
<p>Så guhtimusj de sjaddá ájras NSR:a listan <errorortreal correct="julevsámeguovlos" errorinfo="cmp,X-1">julevsáme guovlos</errorortreal> la rabás gatjálvis uddni.</p>
<p>Sálto sámesiebren le sebrulasjtjåhkanibme dán lávvodagá gånnå galggi ságastallat <errormorphsyn correct="guhtimuttja lulun kandidatáhta" errorinfo="kongr">guhtimuttja lulu kandidatáhta</errormorphsyn>.</p>
<p>Siebre jådediddje Hugo Kalstad, ij hálijda almodit majdik dálla javllá sån <errorort correct="NRK:j" errorinfo="suf">NRK:aj</errorort>.</p>
<p>Valla ((nav gåk NRK dádjat lulu åvdep sámedikkepresidenta Sven Roald <errorort correct="Nystøa" errorinfo="suf">Nystø:a</errorort> <errormorphsyn correct="nav gåk NRK dádjat luluj åvdep sámedikkepresidenta Sven Roald Nystøa niehpe" errorinfo="kongr">niehpe</errormorphsyn><errorsyn correct="nav gåk NRK dádjat de luluj åvdep sámedikkepresidenta Sven Roald Nystøa niehpe" errorinfo="missing"></errorsyn>, nuorra ja Sálto sámesiebre <errorortreal correct="stivrraájras" errorinfo="cmp,gen-nom">stivraájras</errorortreal>, Sandra Nystø Ráhka jali Sálto sámesiebre jådediddje Hugo Kalstad, guovtes gudi <errorort correct="fin,ba-ga,lulujga">luluba</errorort> lisstakandidáhta.</p>
<p>Ij ga Miriam Paulsen sidá nammadit suv tjuovvov.</p>
<p>– Iv de mån galga avtak nammadit. Dav viertti Sálto sámesiebrre ja nominasjåvnnå Viestarmeran mierredit, javllá Paulsen.</p>
<p>NSR:an li uddni gålmmå ájrrasa Sámedikken ja Barggijbelludagán guokta, aktij vihtta ájrrasa Viestarmera válggabijran.</p>
<p>Boahtte <errorortreal correct="sámediggeválggaj" errorinfo="cmp,gen-nom">sámedikkeválggaj</errorortreal> bessi dåssju nieljes sisi dát válggabijras.</p>
<p>Dan diehti sjattasj stuoráp gilpustallam listaj gaskan <errormorphsyn correct="gudi lulun Sámediggáj bessat" errorinfo="kongr">gudi lulu Sámediggáj bessat</errormorphsyn>.</p>
<p>Ja goassa NSR:a galggá nominasjåvnnåtjåhkanimev tjadádit <errorsyn correct="ij la ga tjielgas" errorinfo="wo">ij ga la tjielgas</errorsyn>.</p>
<p>Lista galggi sisi åvddål vuoratjismáno nuppát biejve, ja dan diehti ij la dal råhtto NSR:aj.</p>
<p>– Ep la mij ájn mierredam goassa nominasjåvnnåtjåhkanibme sjaddá. <errormorphsyn correct="Sjattasj" errorinfo="infl,ind-pot">Jáhkedahtte sjaddá</errormorphsyn> maŋŋegietjen guovvamáno jali gassko snjuktjamáno. Dat esski tjielggá boahtte vahko gietjen, subtsas NSR:a guovloválggastivra jådediddje Viestarmera válggabijran Roger Pedersen <errorort correct="NRK:j" errorinfo="suf">NRK:aj</errorort>.</p>
</body></document>
