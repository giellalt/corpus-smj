<document xml:lang="smj" id="no_id"><header><title/><genre code="bible"/><author><unknown/></author><wordcount>954</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.svenskakyrkan.se/default.aspx?id=582102</origFileName><parallel_text xml:lang="sme" location="rostkortsinformation:_nordsamiska.pdf"/><parallel_text xml:lang="swe" location="information_som_gar_med_rostkortet.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Duv jiedna l ájnas! Ájllega ragátmáno 20.b. 2009 le girkkoválljim ja dujna le jienastimriektá.</p>
<p>Gudi galggi duv åskeldimev oadtjot mierredit ájnas ássjijt girkkon boahtte niellja jage?</p>
<p>Le gatjálvis dåjmaj birra tjoaggulvisán ja gájkkasaj märrádusáj birra ålles Svieriga girkkuj. Gåktu galggá duv girkkomákso aneduvvat? Makkir dåjma galggi gávnnut duv tjoaggulvisán? Makkir vuojno galggi girkkon? Máhttelis le vájkudit duv girkkuj. Buorisboahtem jienastit girkkoválljimin!</p>
<p>Ane duv jienastimkårtåv Gájka gejn li jienastimriektá oadtju jienastimkårtåv brevvalådaj bårggemáno 27.b. ja ragátmáno 2.b. gaskan. Jienastibme girkkoválljimin doajmmá vargga sämmiláhkáj gå álmmukválljimijn. Dån hähttu buktet duv jienastimkårtåv jus jienasta válljimbiejve åvddåla ja gå jienasta sierralágásj jiednaduosstomsajen. Jus jienasta duv válljimlanján de le ájnas buktet jienastimkårtåv. (Ietján rávkaduvvá legitimasjåvnnå jus válljimgähttje duv e dåbdå.)</p>
<p>Jus le láhppám jienastimkårtåv de ságasta duv tjoaggulvisájn. Máhtá aj rávvit ådåsav webbabielen www.svenskakyrkan.se/kyrkoval jali Svieriga girkko diededimdievnastusá baktu, telefåvnnå 018-16 96 00. Jienastimkårtta rájaduvvá duv álmmuktjáledimadrässaj. Ådå jienastimkårttå máhttá jus le dárbbolasj fáksajn rájaduvvat Svieriga girkko soames ålggorijkkatjoaggulvisájda.</p>
<p>Gesi máhtá jienastit? Girkkoválljimin jienasta nammadimjuohkusijda ja sijá kandidáhtajda.</p>
<p>Nammadimjuohkusijd máhttá girkkoválljimijn buohtastahttet belludagájda álmmukválljimijn. Juohkusa ietja diededi majt sihti dahkat.</p>
<p>Lista gájkka nammadimjuohkusijda ja sijá kandidáhtajda gávnnuji www.svenskakyrkan.se/kyrkoval. Dån máhtá aj ságastit duv tjoaggulvisájn.</p>
<p>Persåvnnåjienastit gålmå kandidáhttaj Ådås le vaj máhtá persåvnnåjienastit gålmå kandidáhttaj gå ruossav bieja sidjij válljimsiedilin. Ruossa lasedi kandidáhtaj máhttelisvuodav válljiduvvat ja bessi duv åvdåstit.</p>
<p>Jienastit gålmån jali nieljen válljimin Girkkoválljimin jienasta gålmån jali nieljen válljimin, ja mierreduvvá duv girkko bájkálasj organisasjåvnås gånnå vieso. Duv jiedna vájkut gåktu Svieriga girkko stivrriduvvá bájkálattjat, dajvalattjat ja rijkalattjat. 1) tjoaggulvis Girkkofábmoduvvam jali njuolggaválljidum girkkoráden giehtadaláduvvi ássje ma guosski tjoaggulvisá iellemij, buojkulvissan doajmmáj mij dagáduvvá ja makkir ulmijda tjoaggulvis galggá barggat. Válljimsiedila li vielggada. 2) girkkosiebrre Gå moadda tjoaggulvisá aktan barggi ekonomalattjat ja administratijvalattjat girkkosiebren de válljiduvvá aktisasj girkkofábmoduvvam. Danna mierreduvvá iehtjádij siegen ekonomiddja- ja gittaåbmudakássjij birra. Válljimsiedila li alega. 3) stiffta Svieriga girkko le juogedum 13 stifftaj. Stiftajn li vidnon doarjjot tjoaggulvisájt åvdedit sijá dåjmav. Stifftafábmoduvvam le stifta alemus mierredimorgána. Válljimsiedila li guovggisruoppsada. 4) girkkotjåhkalvis Girkkotjåhkalvis le Svieriga girkko alemus mierredimorgána 251 sebrulattjajn. Dánna mierreduvvi aktisasj ássje ma guosski girkko njuolgadusájda ja vuojnojda. Girkkotjåhkalvis mierret aj buojkulvissan gåktu gástadibme, konfirmasjåvnnå, fiesstim ja hávddadus gálggá dåjmaduvvat. Válljimsiedila li visskada.</p>
<p>Gånnå ja goassa máhtá jienastit? Ragátmáno 7.b. rájes máhta jienastit dåjmadagájn åvddålájgejienastibmáj, sierralágásj jiednaduosstomsajijn jali brevvajienastimijn. Válljimbiejve máhtá jienastit duv válljimlanján jali sierralágásj jiednaduosstomsajijn. jienastit válljimbiejve ragátmáno 20.b. <em type="italic">– duv válljimlanján </em>Jienastimkårtån tjuodtju makkir jienastimlanján máhtá jienastit ja dan rabásájge. Dån galga buktet duv jienastimkårtåv jali legitimasjåvnåv jali válljimgähttje galggi duv dåbddåt. <em type="italic">– sierralágásj jiednaduosstomsajijn </em>Muhttijn rabáduvvi sierralágásj jiednaduosstomsaje. Buvte duv jienastimkårtåv gå galga jienastit. jienastit åvddål válljimbiejve <em type="italic">– tjoaggulvisdåjmadagájn ålles rijkan </em>Ragátmáno 7.b. rájes gitta ragátmáno 16.b. dån máhtá åvddålájgejienastit pastor- jali tjoaggulvisdåjmadagájn ålles rijkan. Diedojt rabásájgij birra oattjo tjoaggulvisájn gånnå sidá åvddålájgejienastit. Buvte duv jienastimkårtåv. Máhtá aj oadtjot ådå jienastimkårtåv dåjmadagán. Dån hähttu de máhttet ietjat identitehtav duodastit. <em type="italic">– sierra jiednaduosstomsajijn </em>Máhtti aj gávnnut sierra jiednaduosstomsaje duv tjoaggulvisán/girkkosiebren. Sáhkada duv tjoaggulvisájn diedojt åttjutjit makkir máhttelisvuoda gávnnuji. Buvte duv jienastimkårtåv gå galga jienastit. <em type="italic">– brevvajienastibme </em>Brevvajienastibme le ietjá vuohke åvddåla jienastit. Dási dárbahuvvá brevvajienastimpakähtta mav máhtá oadtjot duv pastor- jali tjoaggulvisdåjmadagás. Danna gávna gájkka majt dárbaha brevvajienastittjat. Diededime birra makkir nammadimjuohkusa ja kandidáhta ma säbrri válljimij gávnnuji internehtan: www.svenskakyrkan.se/kyrkoval. </p>
<p>Rája duv brevvajienav vaj le stiftan maŋemusát ragátmáno 16.b. Dån hähttu aj duoddit duv jienastimkårtåv. jienastit sáttakulmutjijn Sáttakulmusjjienastibme dagáduvvá vargga sämmiláhkáj gå brevvajienastibme. Sáttakjienastibme le åvdemusát alternatijvva dunji gut ájggu jienastit valljimlanján valla hiereduvvi jienastit válljimbiejve. Dån dárbaha brevvajienastimpakehtav jienastittjat sáttakulmutjijn. Jienastimkårttå le dárbbolasj jus sáttakulmusj jienav doalvvu ietjá ladnjaj gå valljimladnjaj válljimbiejve.</p>
<p>Gåktu sjattaj válljiminboados? Webbabielen www.svenskakyrkan.se/kyrkoval almoduvvi álggobåhtusa maŋenagi gå jiena riekkniduvvi valljimlanjáj dahppama maŋela. Persåvnnåjiena dalloj älla riekknidum. Maŋemus boados almoduvvá sämmi sajen gå stifta li dárkestimriekknimav dahkam.</p>
<p>Sidá gus ienebuv diehtet? Webbabielen www.svenskakyrkan.se/kyrkoval gávnnu dát diededibme giese rájes álkkes dárogiellaj, suomagiellaj, nuorttasámegiellaj, oarjjelsámegiellaj, julevsámegiellaj, romagiellaj, ieŋgisgiellaj, fránskagiellaj, tuskagiellaj, arabiagiellaj, spánskagiellaj ja giehtagiellaj. Diededibme dárogiellaj lågoduvvá aj tjalmedimijda jiednabáddáj ja máhttá ragátmáno rájes rávviduvvat Svieriga girkko diededimdievnastusás, telefåvnnå 018-16 96 00 jali e-påvstå baktu info@svenskakyrkan.se. Dån máhtá ságastit duv tjoaggulvisájn jali gähttjat webbabielev www.svenskakyrkan.se/kyrkoval ienep diedojt åttjutjit. dajvalattjatrijkalattjatnjuolggaválljimstifftafábmoduvvamnjuolggaválljimgirkkotjåhkanibmenjuolggaválljimaktisasj girkkofábmoduvvamnjuolggaválljimgirkkofábmoduvvamnjuolggaválljimgå tjoaggulvis ij le oassen girkkosiebrennjuolggaválljimgirkkofábmoduvvamnjuolggaválljidum girkkoráde1a1b1c234bájkálattjatbájkálattjatbájkálattjatgå tjoaggulvis le oassen girkkosiebren (akta alternatijvva le máhttelis)bájkálattjat</p>
<p>Jienastit gålmån jali nieljen válljimin Girkkoválljimin jienasta gålmån jali nieljen válljimin, ja mierreduvvá duv girkko bájkálasj organisasjåvnås gånnå vieso. Duv jiedna vájkut gåktu Svieriga girkko stivrriduvvá bájkálattjat, dajvalattjat ja rijkalattjat.</p>
<p>Svieriga girkko le juogedum 13 stifftaj. Stiftajn li vidnon doarjjot tjoaggulvisájt åvdedit sijá dåjmav. Stifftafábmoduvvam le stifta alemus mierredimorgána. <em type="italic">Válljimsiedila li guovggisruoppsada. </em></p>
<p>Girkkotjåhkalvis le Svieriga girkko alemus mierredimorgána 251 sebrulattjajn. Dánna mierreduvvi aktisasj ássje ma guosski girkko njuolgadusájda ja vuojnojda. Girkkotjåhkalvis mierret aj buojkulvissan gåktu gástadibme, konfirmasjåvnnå, fiesstim ja hávddadus gálggá dåjmaduvvat. <em type="italic">Válljimsiedila li visskada. </em></p>
<p>Gå moadda tjoaggulvisá aktan barggi ekonomalattjat ja administratijvalattjat girkkosiebren de válljiduvvá aktisasj girkkofábmoduvvam. Danna mierreduvvá iehtjádij siegen ekonomiddja- ja gittaåbmudakássjij birra. <em type="italic">Válljimsiedila li alega. </em><em type="bold">1 a–c: </em>Girkkofábmoduvvam jali njuolggaválljidum girkkoráden giehtadaláduvvi ássje ma guosski tjoaggulvisá iellemij, buojkulvissan doajmmáj mij dagáduvvá ja makkir ulmijda tjoaggulvis galggá barggat. <em type="italic">Válljimsiedila li vielggada. </em></p>
<p>Svieriga girkko – le dunji! Svieriga girkko l midjij sebrulattjajda ja dárbaj mijá oasálasjvuodav. dåjmalasj sadje Ålles Svierigin gávnnuji bájken 3 400 girkko. Sierralágásj huodnaha li, árvulasj kultuvrraárbe ja dåjmalasj saje jubmeldievnnuj, siettosvuohtaj, vuojŋastibmáj, aktisasjvuohtaj, lavllomij ja musijkkaj. girkko árggabiejven Sebrulattjan oattjo säbrrat ja vájkudit Svieriga girkko árggabiejvvebargguj buojkulvissan kåvråjn, mánájjuohkusijn, goahteguossidimijn, skihpadåhpegirkkon, nuorajjuohkusijn ja fuolkkebagádallamijn. iellema ájggegávda Girkkon gávnadip ájnas dáhpádusáj måhken degu gástadusán, konfirmasjåvnån, fiessimin ja hávddádimen. jáhkko ja guoktáladdam Svieriga girkko fállá aktavuodav gånnå nubbe nuppijn gávnadip, jáhkov ja guoktáladdamav juohkep ja lahkanip Jubmelij. rijkajgasskasasj barggo Svieriga girkko aktan barggá girkkoj ålles väráldin ja doarjjaorganisasjåvnåj.</p>
<p>Háhppelis håhkkånimviehkkedagojn ja guhkesájggásasj åvdedimbargon. doarjja hiedijn ja håhkkånimijn Svieriga girkko bargge gávnnuji doarjjan gå sårme, hiede ja håhkkånime li sjaddam, ålggorijkan ja Svierigin. gávnadimsaje Ságastit soabmásijn São Paolon. Bårå kanellabullav Melbournin. Svieriga girkko ålggorijkan le ájnas gávnadimsadje. Degu tjoaggulvis gånnå dån vieso.</p>
</body></document>
