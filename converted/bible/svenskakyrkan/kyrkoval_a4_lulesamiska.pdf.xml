<document xml:lang="smj" id="no_id"><header><title/><genre code="bible"/><author><unknown/></author><wordcount>775</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="smj"/></multilingual><origFileName>http://www.svenskakyrkan.se/kyrkoval2005/documents/Kyrkoval_A4_lulesamiska.pdf</origFileName><parallel_text xml:lang="eng" location="kyrkoval_a4_eng.pdf"/><parallel_text xml:lang="fin" location="kyrkoval_a4_fi.pdf"/><parallel_text xml:lang="sma" location="050818kyrkoval_a4_sydsam.pdf"/><parallel_text xml:lang="sme" location="kyrkoval_a4_nordsamiska.pdf"/><parallel_text xml:lang="smj" location="kyrkoval_a4_lulesamiska.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Girkkoválljim ragátmáno 18.b. Dån vállji</p>
<p>Svieriga girkkon li ienep gå 7 miljåvnnå sebrulattja ja doarjoduvvá  ulmutjijs  gudi  sihti  girkkuj  säbrrat  ja  åvdåsvásstádusáv válldet, åvdedit ja hábbmit girkko boahtteájgev. Ragátmáno  18  b.  li  gájkka  sebrulattjajn  gudi  li  16  jage dävddám ja li álmmuktjáledum Svierigin máhttelis bájnatjit gudi galggi oadtjot åskov Svieriga girkkov boahtte niellja jage stivrrit.</p>
<p>Svieriga girkko doajmma le vijdes ja gåbttjå moadda ássjesuorge. Girkko sihtá årrot  sadjen  gatjálvisájda  ja  ságastallamijda,  tjåhkanimsadjen  aktisasjvuohtaj, vuojŋŋalasjvuohtaj ja aktavuohtaj Jubmelijn. Girkko  mij  dårvov  vaddá  ja  åvdet  juohkka  ulmutja  sielulasj  varresvuodav. Rabásmielak girkko mij le ulmutjij lahka ja fámodimij bielen. Gånnå ristagis ja almasjvuoda árvvovuodo praktihkalattjat dåjmaduvvá, Svierigin ja ålggorijkan, ávon ja surgon, árggabiejven ja basen.</p>
<p type="listitem"><em type="italic">–  Håhkkånimsajijn ja sårmmesajijn gávnnut?</em> </p>
<p type="listitem"><em type="italic">–  Gástadibmáj, skallidibmáj, fiesstimij ja hávddádibmáj?</em> </p>
<p type="listitem"><em type="italic">–  Rievtugis oassásijda?</em> </p>
<p type="listitem"><em type="italic">–  Báhtariddjeássjijda?</em> </p>
<p type="listitem"><em type="italic">–  Javlaj, bässátjij ja ájlistagáj basodibmáj?</em> </p>
<p type="listitem"><em type="italic">–  Vuorrasijt, skihppijt ja aktuviessojt guossidit?</em> </p>
<p type="listitem"><em type="italic">–  Birásbargguj?</em> </p>
<p type="listitem"><em type="italic">–  Mánáj ja nuoraj musihkkadåjmajda?</em> </p>
<p type="listitem"><em type="italic">–  Girkkohuodnahij huksamij?</em> </p>
<p type="listitem"><em type="italic">–  .............................?</em> </p>
<p>Gåsi galggá Svieriga girkko fámojt biedjat?</p>
<p>Girkkoválljimin ragátbiejve 18.b. dån vállji gåsi Svieriga girkko galggá  boahtte  niellja  jage  fámojt  biedjat.  Gesi  sidá  åskov vaddet? Válljimbiejven  dån  jienasta  válljimlanján  mij  jienastimkårtån vuojnnu.  Gänna  le  jienastimriektá  oadtju  jienastimkårtåv brevvalådaj  maŋemusát  bårggemáno  31.b.  Jus  válljimbiejven</p>
<p>li moadda sierralágásj jienastimsaje de jienastimkårtån dajt aj vuojná. Dån máhtá aj válljimbiejve åvddål jienastit.</p>
<p>Girkkoválljimin li gålmmå jali niellja válljima</p>
<p>Duv tjoaggulvisá bájkálasj organisásjåvnnå mierret jus dån girkkoválljimin galga gålmån jali nieljen válljimin jienastit.</p>
<p>1) GIRKKOFÁBMODUVVAMA JALI NJUOLGGAVÁLLJIDUM GIRKKORÁDE Sij giehtadalli ássjijt ma gulluji tjoaggulvisá iellemij, bv. mij dåjmaduvvá ja makkir ulmijda tjoaggulvis galggá barggat.</p>
<p>2) AKTISASJ GIRKKOFÁBMODUVVAMA</p>
<p>Moadda tjoaggulvisá álu aktijbarggi ekonomalattjat ja tjuottjodime hárráj girkkoaktisasjvuodan. Aktidum girkkofábmoduvvama mierredi luohkoj tjuottjodimev, huodnaássjij ja dakkirij birra.</p>
<p>3) STIFTAFÁBMODUVVAMA Svieriga girkko le juogedum lågenangålmmå stifftaj. Juohkka stiffta biskåhpas lájddiduvvá. Stiftaj barggogåhttjusijda gulluji tjoaggulvisájt doarjodit ja daj bargov åvdedit.</p>
<p>4) GIRKKOTJÅHKANIBME Girkkotjåhkanibme le Svieriga girkko alemus mierredimorgána gånnå li 251 sebrulattja. Sij mierredi aktisasj ássjijt ma guosski bv. girkko njuolgadusájda degu ássje gástadime, skallidime, fiesstima ja hávddádime birra.</p>
<p>Duv jienastimkårtån vuojná makkir válljimijn máhtá jienastit.</p>
<p>NÁVTI</p>
<p>Girkkoválljimin li gålmmå jali niellja válljima</p>
<p>Gänna le jienastimriektá jienas gålmån jali nieljen válljimijn, d.j.  Girkkotjåhkanibmáj,  stiftafábmoduvvamijt  ja  avta  jali guovte bájkálasj orgánaj. Duohke dasi le jus tjoaggulvis gullu girkkoaktisasjvuohtaj jali ij.</p>
<p>DOAJMMÁ</p>
<p>NJUOLGGA</p>
<p>VÁLLJIMA</p>
<p>RIJKALASJ MIERRE</p>
<p>DAJVAK MIERRE</p>
<p>NJUOLGGA</p>
<p>VÁLLJIMA</p>
<p>GIRKKOTJÅHKANIBME</p>
<p>GIRKKOSTIVRRA</p>
<p>STIFTA</p>
<p>FÁBMODUVVAMA</p>
<p>STIFTASTIVRRA</p>
<p>BÁJKÁLASJ MIERRE GÅ</p>
<p>TJOAGGULVIS IJ SEBRA</p>
<p>BÁJKÁLASJ MIERRE GÅ TJOAGGULVIS SÄBRRÁ</p>
<p>GIRKKOAKTISASJVUOHTAJ</p>
<p>GIRKKOAKTISASJVUOHTAJ</p>
<p>NJUOLGGA</p>
<p>VÁLLJIMA</p>
<p>AKTISASJ GIRKKO</p>
<p>FÁBMODUVVAMA</p>
<p>GIRKKOSIEBRRERÁDE</p>
<p>NJUOLGGA</p>
<p>VÁLLJIMANJUOLGGA</p>
<p>VÁLLJIMANJUOLGGA</p>
<p>VÁLLJIMA</p>
<p>GIRKKO</p>
<p>FÁBMODUVVAMA</p>
<p>GIRKKO</p>
<p>FÁBMODUVVAMANJUOLGGA</p>
<p>VÁLLJIDUM</p>
<p>GIRKKO</p>
<p>JIEDNADAK</p>
<p>GIRKKORÁDEGIRKKORÁDE</p>
<p>GIRKKORÁDE</p>
<p>GIRKKORÁDE</p>
<p>Rávvis nieljetjiegaga = orgána majda válljip girkkoválljimin. Dievdedum vielggis ja rávvis nieljetjiegaga = mierredimorgána.</p>
<p>Sáhtsodum nieljetjiegaga = dåjmadimorgána. Njuolggaválljidum girkkoráde le mierredim- ja dåjmadimorgána.</p>
<p>Jienastibme</p>
<p>Jienastibme le vargga sämmiláhkáj gå álmmukjienastibme. Viertti dujna jienastimkårttå jus jienasta jienastimbiejve åvddål ja jus jienasta sierralágásj jienastimsajen. Juska vil jienasta válljimlanján viertti jienastimkårtåv maŋen válldet.</p>
<p>VÁLLJIMBIEJVEN RAGÁTMÁNO 18.B.</p>
<p>VÁLLJIMLANJÁN</p>
<p>Jienastimkårtån  vuojná  makkir  válljimlanján  máhtá  jienastit  ja  makkir  rabásájge li.</p>
<p>SIERRALÁGÁSJ JIENASTIMSAJIJN</p>
<p>Muhttijn ásaduvvi aj sierralágásj jienastimsaje. Jus dakkira gávnnuji válljimbiejven de vuojná sajijt ja rabásájgijt jienastimkårtån.</p>
<p>VÁLLJIMBIEJVE ÅVDDÅL</p>
<p>DÅJMADAGÁ ÅLLES RIJKAN</p>
<p>Ragátmáno 5.b. ja ragátmáno 14.b. gaskan máhtá jienastit pastora-/tjoaggulvisdåjmadagájn ålles rijkan. Lassediedojt oattjo tjoaggulvisás gånnå sidá jienastit.</p>
<p>SIERRALÁGÁSJ JIENASTIMSAJE</p>
<p>Máhtti aj gávnnut sierralágásj jienastimsaje ma li rahppot válljimbiejve åvddål. Sáhkada ietjat tjoaggulvisájn jus sidá máhttelisvuodajt gullat.</p>
<p>BREVVAJIENASTIBME</p>
<p>Brevvajienastibme  le  ietjá  vuohke  jus  sidá  åvddåla  jienastit.  Dalloj  dárbaha <span type="quote">”brevvajienastimskurpov”</span>  mav  rávvi  duv  pastora-/tjoaggulvisdåjmadagás. Skurpon  li  majt  dárbaha,  i.s.  tjálek  válljimsiedil  mav  iesj  máhtá  dievddet. Nammadimjuohkusis masi ájgo jienastit álu máhtá oadtjot válljimsiedilijt ma li åvddålprienntidum. Duv brevvajienastibme viertti maŋemusát ragátmáno 14.b. jåvsådit.</p>
<p>SÁTTAKJIENASTIBME</p>
<p>Sáttakjienastibme le brevvajienastime sjimuk, valla le åvdemusát alternatijvvan sunji gut le ájggum válljimlanján jienastit valla válljimbiejven ij buvte. ”Brevvajienastimskurpon” li gájkka majt sáttakjienastattijn dárbaha.</p>
<p>Gejda máhtá jienastit?</p>
<p>Girkkoválljimin  jienasta  nammadimjuohkusij,  degu  belludagájda  álmmukválljimijn. Máhtá aj jienastit sierra ulmutjij gev ienemusát sidá válljit, ruossi de kandidáhta namáv  nammadimjuohkusa listan! Nammadimjuohkusa  ietja  diededi  gåktu  sihti  girkko  galggá  barggat  ja doajmmat boahtteájgen, gåsi Svieriga girkko galggá fámojt biedjat. Duv tjoaggulvisás oattjo diedojt makkir juohkusijda máhtá jienastit. Gávna aj listajt bielen  www.svenskakyrkan.se.</p>
<p>Válljimbåhtusa</p>
<p>Båddåsasj  båhtusa  vuoseduvvi  bielen  www.svenskakyrkan.se maŋenagi  gå  aktij  riekkniduvvi  válljimlanjáj  dahppama  maŋŋela. Maŋemus boados vuoseduvvá i.s. bielen www.svenskakyrkan.se gå stifta li gájkka jienastimijt ållåsij riekknim.</p>
<p>Dån gänna le jienastimriektá galga maŋemusát bårggemáno 31.b. duv jienastimkårtåv oadtjot häjmmaj rájadum. Jienastimkårtån vuojná persåvnålasj  diedojt  degu  makkir  jienastimijn  oattjo  jienastit,  ja gånnå ja goassa jienastit máhtá. Jus dån le jienastimkårtåv láhppám, jali jus danna le juoga boasstot, de  dån  máhtá  sáhkadit  girkkostivrajn,  Kyrkostyrelsen,  Svenska kyrkan,  751 70 Uppsala,  018-16 96 00  (Informationsservice),  jali ådåsav  rávvit  bielen  www.svenskakyrkan.se.  Gut  ij  le  jienastimkårtåv oadtjum, ja adná sujna le jienastimriektá galggá aj girkkostivrajn sáhkadit dan birra. Jienastimkårttå rájaduvvá duv álmmuktjáledumadrässaj. Jienastimkårtåv máhttá gärddádit ja dakkir gärddusav máhttá fáksit tjoaggulvissaj gånnå jienasta ja Svieriga girkko ålggorijkatjoaggulvisájda.</p>
</body></document>