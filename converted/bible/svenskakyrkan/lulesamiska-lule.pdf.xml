<document xml:lang="smj" id="no_id"><header><title/><genre code="bible"/><author><unknown/></author><wordcount>297</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><origFileName>http://www.svenskakyrkan.se/kyrkoval2005/documents/Lulesamiska-lule.pdf</origFileName><parallel_text xml:lang="fin" location="finska-lule.pdf"/><parallel_text xml:lang="fit" location="meankieli-lule.pdf"/><parallel_text xml:lang="sme" location="nordsamiska-lulea.pdf"/><parallel_text xml:lang="swe" location="4i.htm.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Buorre diehtet Girkkoválljima birra 2005 </em></p>
<p>Svieriga girkko l demokráhtalattjat vuododum ja vuorddá berustimev ja åvdåsvasstádusav 5,8 miljåvnå sebrulattjajs gudi jienastit oadtju. Girkkon válljip juohkka nälját jage gudi galggi tjoaggulvisájn, girkkosiebrijn, stiftajn ja girkkotjåhkanimen mierredit.2005 ájllegin ragátmáno 18.b. la Svieriga girkko válljimbiejvve. Gut Svieriga girkkuj gullu ja maŋemusát válljimbiejve dävddá 16 jage oadtju jienastit. Girkkoválljimin jienasta nammadimjuohkusijda ma li åvdutjis registreriduvvam (ma álmmuk válljimin belludahkan gåhtjoduvvi). Máhttá aj vil sierra ulmutjij jienastit – nabbu ruossit kandidáhtav mav ienemusát sidá válljidum.</p>
<p><em type="bold">Dájda máhtá jienastit </em></p>
<p><em type="bold">Tjoaggulvissaj </em>Tjoaggulvissaj gånnå la álmmuktjáledum. Girkkofábmoduvvam jali nåv gåhtjoduvvam njuolggaválljidum girkkoráde l tjoaggulvisá alemus mierredim orgána. </p>
<p><em type="bold">Girkkosäbrráj </em>Jus tjoaggulvis gånna l álmmuktjáledum la girkkosiebren oasse de válljima aktisasj girkkofábmoduvvamij dagáduvvá. Tjoaggulvisá aktanbarggi girkkosiebren åvdemusát ekonomalasj ássjijda. </p>
<p><em type="bold">Stiffafábmoduvvamij </em>Svieriga girkko l juogedum lågenangålmmå stiftajda. Juohkka stiffta tjuottjoduvvá biskåhpas ja gåbttjå tjoaggulvisájt stifta geográfalasj bájken. Stiftaj barggogåhtjos le åvdedit ja gähttjat tjoaggulvisiellemav. Stifftafábmoduvvam la stifta alemus mierredim orgána. </p>
<p><em type="bold">Girkkotjåhkanibmáj </em>Svieriga girkko alemus mierredim orgána. </p>
<p><em type="bold">Säbrrat </em>Ragátmáno 18.b. girkkoválljima baktu gájkajn gudi Svieriga girkkuj gulluji l máhttelis säbrrat ja hábbmit boahtteájge girkkov. Jienastime baktu máhta dav dahkat jali säbrrat válljimin nammadimjuohkusin. Säbrrat máhttá juogo de nammadimjuohkusin mij juo gávnnu jali ietjas juohkusav dahkat. Válljimáldar la 18 jage maŋemusát válljimbiejven. Girjásj <span type="quote">”Att ställa upp”</span> mij le tjáledum dárogiellaj, giehttu gåktu Girkkoválljimin säbrrá. Internehtas máhttá dav viedtjat: http://www.svenskakyrkan.se/kyrkoval2005/4.htm. </p>
<p><em type="bold">Ájggeplána </em>Vuoratjismáno 15.b. viertti nammadimjuohkusa åtsålvis registardime hárráj ja kandidáhtaj diededibme stifftastivran jali girkkostivran gávnnut. Maŋemus biejvve l moarmesmáno 15.b. </p>
<p>Bårggemáno 31.b. galggi jienastimkårtå rájadum årrot gejda oadtju jienastit. Ragátmáno 5 -14.b. gaskan máhttá åvddåla jienastit. Jienastimkårttå agev rávkaduvvá gå åvddåla jienasta. Máhttá aj brevvajienastit ja le aj máhttelis rádjat sáttagav duv åvdås jienastit. Sáttagij- ja brevvajienastibmáj rávkaduvvá sierralágásj kuvera majt máhtá ietjat tjoaggulvisás oadtjot.2005 18.b. ragátmánon, jienastibme Válljimlanján dagáduvvá. Jienastimkårtån vuojnnu válljimladnja ja rabásájge.2006 1.b. ådåjakmánon ådåválljidum ulmutja ietjasa barggogåhttjusijda álggi.</p>
</body></document>
