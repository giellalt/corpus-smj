<document xml:lang="smj" id="no_id"><header><title>Jienastit válljimijn 2010</title><genre code="admin"/><author><unknown/></author><year>2010</year><place>swe</place><publChannel><publication><publisher>Valmyndigheten</publisher></publication></publChannel><wordcount>536</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><origFileName>http://www.val.se/tidigare_val/val2010/information/713a36_lulesamiska_att_rosta.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p type="listitem">Vaj oattjo jienastimriektáv rijkabiejvijda de hähttu årrot svieriga viesajdiddje, hähttu</p>
<p type="listitem">ållim 18 jage maŋemusát válljimbiejve ja soames bále årrum tjáledum Svierigin.</p>
<p type="listitem">Vaj oattjo jienastimriektáv kommuvnna- ja lánndadiggefábmoduvvamij de hähttu årrot</p>
<p type="listitem">tjáledum kommuvnan/lenan ja ållim 18 jage maŋemusát válljimbiejve. Jus la viesajdiddje ietjá rijkan gå Svierigin, Europa Uniåvnå siebrulasjrijkajn, Vuonan jali Islándan de hähttu årrum tjáledum Svierigin gålmmå jage avtelt válljimbiejve åvddåla.</p>
<p>Da diedo ma duv birra gávnnuji álmmuktjáledimen 30 biejve válljimbiejve åvddåla mierredi jus ja gånnå dån oattjo jienastit.</p>
<p><em type="bold">Jienastimkårttå </em>Gájka gejn la jienastimriektá oadtju jienastimkårtåv påvstå baktu maŋemusát bårggemáno 31. b. Dákkir la dat! Jus dån illa oadtjum jienastimkårtåv jali jus la dav láhppám de máhtá oadtjot ådåsav kommuvnas jali Válljimfábmudagás. </p>
<p><em type="bold">Náv dagá válljimsiedilij </em>Válljimsiedila gávnnuji gájkka sajijn gånnå máhtá jienastit ja belludagáj lunna. Válljimsiedila rijkabiejvij válljimij li visskada, kommuvnnafábmoduvvama válljimij li vielggada ja lánnda-diggefábmoduvvama válljimij li lahte. </p>
<p>Le gålmmå tjerda válljimsiedilijs:</p>
<p type="listitem">Válljimsiedila goappátjagá belludaknamáj ja kandidáhtaj. Jus dakkirav aná de máhtá</p>
<p type="listitem">jienastit sierra ulmutjij.</p>
<p type="listitem">Válljimsiedila belludaknamáj valla kandidáhtaj dagi. Da gávnnuji ber muhtem belluda-</p>
<p type="listitem">gájda ja máhtá dajt adnet jus sidá jienastit ber belludahkaj.</p>
<p type="listitem">Válljimsiedila belludaknamáj dagi jalik kandidáhtaj dagi. Dajt aná tjálátjit belludak-</p>
<p type="listitem">namáv jus älla válljimsiedila belludahkaj masi dån sidá jienastit. Tjále belludaknamáv nåv tjielgugit gå máhttelis.</p>
<p>Dån jienasta åvdemusát belludahkaj. Jus sidá sierra ulmusj belludagá kandidáhtajs galggá válljiduvvat de máhtá sunji sierra jienastit. Gå jienasta sierra ulmutjij de bieja ruossav nieljet-jiegagij kandidáhta namá åvddålin válljimsiedilin. Dån oattjo ber avta kandidáhttaj jienastit.</p>
<p><em type="bold">Id-gehtjadibme </em>Dån hähttu duodastit ietjat identitehtav vaj oattjo jienastit. Jus válljimbargge e duv dåbdå de hähttu vuosedit id-ássjepáhppárav, bv. vuodjemkårtåv, pássav jali virggelegitimasjåvnåv. Jus dujna ij la id-ássjepáhper de ietjá ulmusj máhttá duv identitehtav duodastit - valla dat ulmusj hähttu vuosedit id-ássjepáhppárav. <em type="bold">2 </em><em type="bold">3 </em></p>
<p><em type="bold">Jienastit válljimlanján válljimbiejve ragátmáno 19. b. </em>Dån máhtá jienastit ber dan válljimlanján mij tjuodtju duv jienastimkårtån. Danna aj tjuod-tju válljimlanjá adrässa ja gallen la rahppot. </p>
<p><em type="bold">Lanján li affisja ma vuosedi gåk jienas. </em>Jienastit åvddål ájge ragátmáno 1. b. rájes </p>
<p>Dån hähttu válldet maŋen jienastimkårtåv gå jienasta åvddål ájge.</p>
<p>Dát gåvåstahka vuoset le ladnja gånnå máhtá jienastit åvddål ájge. Máhttá årrot bv. kom-muvnnakontåvrrå, skåvllå jali girj evuorkká. Lanján li affisja ma vuosedi gåk jienas.</p>
<p>Dån máhtá oadtjot diedojt gånnå jienasta åvddål ájge Válljimfábmudagá webbabieles www.val.se jali kommuvnas. Jus jienasta ietjat häjmmakommuvna ålggolin ja sidá jienastit sierra ulmutjij de hähttu válldet maŋen válljimsiedilijt vaj máhtá jienastit belludagá kandidáhtajda ietjat häjmmabájkes.</p>
<p><em type="bold">Jienastit åvdåstiddje baktu </em>Dån máhtá jienastit åvdåstiddje baktu jus la skibás, sáhtus jali vuoras ja i iesj besa mannat lanján gånnå máhttá jienastit. Dån iesj gárveda ietjat válljimkuverajt, valla ietjá ulmusj dajt guodá duv válljimladnjaj jali dan ladnjaj gånnå jienas åvddål ájge. Åvdåstiddje máhttá årrot bv. beraj jali ulmusj häjmmadievnastusás. Jus oattjo påvståv dáfopåvsståguoddes de sån máhttá årrot åvdåstiddje. </p>
<p>Vaj jienastit åvdåstiddje baktu dån dárbaha sierra materiálajt majt diŋgo kommuvnas jali</p>
<p>Válljimfábmudagás. Jus sidá jienastit sierra ulmutjij de iesj hähttu ássat válljimsiedilijt kan-didáhttanamáj.</p>
<p><em type="bold">Jienastit ålggorijkan </em>Dån máhtá brevvajienastit ålggorijkas svieriga ambassádan jali svieriga konsuláhtan. Vaj brevvajienastit dån dárbaha materiálajt majt diŋgo Válljimfábmudagás. Jus sidá jienastit sierra ulmutjij de iesj hähttu ássat válljimsiedilijt kandidáhttanamáj. </p>
<p><em type="bold">Ienep diedo jienastime birra </em>Válljimfábmudahka Tel: 020-825 825 (ålggorijkas: +46 8 635 69 00) </p>
<p type="listitem">Webbabielle: www.val.se</p>
<p type="listitem">E-påvsstå: valet@val.se</p>
<p>Kommuvnna: Aktavuohtadiedo gávnnuji jienastimkårtån</p>
<p>Lenastivrra: Aktavuohtadiedo gávnnuji jienastimkårtån</p>
<p>Här kan duförtidsrösta <em type="bold">6 </em><em type="bold">5 </em></p>
<p><em type="bold">VÁLDE </em></p>
<p><em type="bold">MA </em></p>
<p>Ŋ <em type="bold">EN! </em></p>
</body></document>
