<document xml:lang="smj" id="no_id"><header><title>Rijkalasj unneplågo ja unneplågogiela</title><genre code="admin"/><author><unknown/></author><year>2007</year><wordcount>834</wordcount><conversion_status type="standard"/><availability><license type="standard"/></availability><origFileName>http://www.manskligarattigheter.se/dm3/file_archive/081104/3d521ec27614dda9f3524b1dfc43822c/lulesamiska.pdf</origFileName><parallel_text xml:lang="sma" location="nasjovne_unnebelahkoe_jih_unnebelahkoegielh.pdf"/><parallel_text xml:lang="sme" location="nasuvnnalas_unnitlogut_ja_unnitlogugielat.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">D i e h t o b i e l l e </em><em type="bold">integrasjåvnå- ja </em><em type="bold">buohtaárvodepartemännta </em><em type="bold">2007 sjnjilltjamánon </em></p>
<p><em type="bold">Ulmme svieriga unneplågopolitijkajn le rijkalasj unneplågojda suojev vaddet, nannidit sijá máhttelisvuodajt bájnatjimfábmuj ja doarjodit histåvrålasj unneplågogielajt vaj åvddålijguovlluj bissu. Svieriga rijkalasj unneplågo li juvdára, roma, sáme, svieriksuobmelattja ja duornosliegega. Unneplågogiela li jiddisj, roma giella, sámegiella, suomagiella ja meänkieli. </em></p>
<p><em type="bold">Tjoahkke svieriga unneplågoplitijkka </em>Rijkabiejve märrádusá 1999 tjuovvusin dåhkkidit rábmakonvensjåvnå nanustahtemav suoje birra rijkalasj unneplågojda (rábmakonvensjåvnnå) ja europa biejadusáv rijkadajva-jali unneplågogielajt (unneplågogiellakonvensjåvnnå) 2000 unneplågopolitijkka ietjas politijkkaguovllon vuododuváj. Vuodo unneplågopolitijkkaj gávnnu proposisjåvnån 1998/99:143 Nationella minoriteter i Sverige/ Rijkalasj unneplågo Svierigin (bet. 1999/2000: KU6, rskr. 1999/2000:69) ja rábmakonvensjåvnån ja unneplågogiellakonvensjåvnån. </p>
<p>Riektá suodjáj rijkalasj unneplågojda ja riektá anodit unneplågogielajt priváhta ja almulattjat le rábmakonvensjåvnå ja unneplågogiellakonvensjåvnåv milta rijkajgasskasasj suoje almasjriektájda integreridum oasse. Unneplågogielaj dåhkkidibme le aj duodastus vaj dá giela li svieriga kultuvrraárbes oasse.</p>
<p>Ållidittjat máhttet ulmev unneplågopolitijkajn rávkaduvvá gájkka rijkalasj unneplågoj dárbo ja dåjma rijka gájkka guovlojn ja gájkkásattjat sebrudagán ájttsisuvvi. Guosská stáhta fábmudagájda goappátjagá kommuvnajda ja lánndadikkijda. Svierigin le guhka árbbedáhpe nanos kommuvna iesjstivrrimijn. Unneplågopolitijka tjadádibme viertti danen ságastallamin stáhta ja kommuvnaj gaskan dagáduvvat.</p>
<p><em type="bold">Rijkalasj unneplågo </em>Rábmakonvensjåvnå nanustahttemin namájn javladuvvin juohkusa ma li rijkalasj unneplågo Svierigin. Aktisasj rijkalasj unneplågojda Svierigin le vaj divna li Svierigin mälggadav gávnnum. Danen li sijá giela ja kultuvra svieriga kultuvrraárbes oasse. Ulmutjin gudi juohkusij gulluji li vil tjielgga aktavuohta ja aktisasj jáhkkudak, gielak, </p>
<p><em type="bold">Rijkalasj unneplågo </em><em type="bold">ja unneplågogiela Ráddidusá unneplågopolitijka </em><em type="bold">tjoahkkájgäsos </em>árbbedábálasj jali kultuvralasj tjanos ja umasslágásj vuogij duodasti sidov ja viggamav ietjasa identitehtav anodit. Danen gå sáme li iemeálmmuga Svierigin de gávnnu aj sierralágásj sámepolitijkka. </p>
<p><em type="bold">Unneplågogiela </em>Unneplågopolitijka ájnas oasse le doarjodit histåvrålasj unneplågogielajt vaj åvddålijguovlluj bissu. Giela ma li dåhkkiduvvam unneplågogiellan Svierigin li jiddisj, roma giella (gájkka varietehta), sámegiella (gájkka varietehta), suomagiella ja meänkieli. Dá giela gåbtjåduvvi aj Svieriga unneplågogiellakonvensjåvnå nanustahttemis. Rijkalasj unneplågogielajs gålmmå sámegiella, suomagiella ja meänkieli li rijkadajvak giela d.j. siján li histåvrålattjat nanos geografalasj tjanos. Dáj gielajn li danen nannusap suodje, unneplågokonvensjåvnå milta, gå jiddisj ja roma giella. </p>
<p><em type="bold">Unneplågogiellaláhkaásadibme </em>Muhtem geográfalasj dáfojn gånnå sámegielan, suomagielan ja meänkielin le guhka árbbedáhpe le sierralágásj unneplågogiellaásadibme fámon. Láhkaásadibme gåbttjå muhtem kommuvnajt Norrbottenin, nåv gåhtjoduvvam tjuottjudusguovlo ja aktugattjaj vaddá riektáv sámegielav, suomagielav ja meänkieliv aktavuodajn tjuottjudusfábmudagáj ja duobbmoståvlåj anodit. Láhkaásadibme vaddá aj riektáv åvddåskåvllådåjmav ja vuorrasijhuvsov ållåsit jali muhtem mudduj unneplågogiellaj oadtjot. Lenastivrra Norrbottena lenan le dahkamus juogadit stáhtadoarjjagav kommuvnajda tjuottjudusguovlojn gålojda ma lága diehti sjaddi. Lenastivrra galggá aj kommuvnaj láhkaásadime anodimev ållidit ja árvustallat. </p>
<p><em type="bold">Unneplågopolitijkka- åssudakgájkbádjásasj guovllo </em>Unneplågopolitijka moadda guovddelis oase, degu åhpadus-, kultuvrra-, ja vuosstenuppástallamdágo, tjadáduvvi ietjá politijkkaguovlojn. Jåvsådittjat unneplågopolitijka ulme måhkkåj danen aktidibme unneplågopolitijka ja ietjá politijkkaguovloj gaskan rávkaduvvá. Ráddiduskansliddjan le danen sierralágásj barggojuogos åvdåstiddjij guosske departementajs. Ájnas le aj buohtaárvvovuojnno unneplågopolitijkav bájnasj. </p>
<p>Åhpadus Ájnas le gájkka máná Svierigin diedojt rijkalasj unneplågoj histåvrå birra ja sijá kultuvra, giela ja jáhkkudagá birra oadtju. Skåvlå oahppaplánajn danen gávnnu diedo galggi rijkalasj unneplågoj ja unneplågogielaj birra vatteduvvat. Iednegiellaåhpadusán ja guovtegielak åhpadusán le stuorra árvvo unneplågogielaj doarjodime ja nannidime hárráj. Skåvllådoajmma galggá, gähtjos rájáj sinna, sierraláhkáj unneplågogiellaåhpadusá ja guovtegielak åhpadusá åvddånimev rijkalasj unneplågojda gähttjat.</p>
<p>Kultuvrra Rijkalasj unneplågojn le boandás kultuvrra mij i.s. dájdalasj dåjma umasslágásj hámajn duodastuvvvá. Åvdet unneplågokultuvrajt Svierigin bisodit ja åvddånahttet, avtabále gå boanndot kultuvrraiellemav gájkkásattjat. Ájttsisittjat rijkalasj unneplågojt sierráláhkáj doarjjaga juogedimen, 2000 rájes jahkasattjat stáhta doarjjagij girjálasjvuohtaj ja kultuvrraájggetjállagijda biednigahteduvvá. Stáhta kultuvrraráde 2002 rájes vil jahkásattjat biednigahttá dagojda ulmijn rijkalasj unneplågoj gielav ja kultuvrav åvdedit.</p>
<p>Giellasujtto Rijkalasj giellapolitijka ulmes vuoseduvvá gájkajn li riektá giellaj, i.s. dietteduvvá riektá ietjas rijkalasj unneplågogielav anodit ja åvddånahttet. Stáhta fábmudahka Instituhtta giellaj ja álmmukmujttuj/ Institutet för språk och folkminnen åvdåsvásstet jiddisj, romagiela, suomagiela ja meänkieli giellasujtos. Giellasujttobarggo sámegiellaj Sámedikkes lájddiduvvá.</p>
<p>Vuosste-nuppástallam Svierigin le sierralágásj láhkaásadibme nuppástallama vuosstáj i.s. álmmuktjerdak jali jáhkkudak tjadnusa diehti. Ássjeulmutjin álmmutjerdak nuppástallama vuosstáj(DO) le viddno vuosteldit ja hieredit nuppástallamav álmmuktjerdak tjadnusa, jáhkkudagá jali ietjá jáhkkudakvuojno diehti. Ássjeulmusj álmmuktjerdak nuppástallama vuosstáj(DO) duossto bajedimijt nuppástallama gávttuj. Danen gå roma stuorrát boahttuji nuppástallamij de Ássjeulmutjin nuppástallama vuosstáj(DO) le dahkamus sierraláhkáj barggat romaj nuppástallamav hieredit ja duosstot.</p>
<p><em type="bold">Rijkalasj unneplågojda lasedum bájnatjimfábmo </em>Stuorra ájnasvuodas rijkalasj unneplågojda unneplågopolitijkan le bájnatjimfámo gávttuj sebrudakiellemin. Nannidittjat unneplågoj máhttelisvuodajt bájnatjimfábmuj umasslágásj dago li danen álgadum, i.s. dåjmaduvvi rádedimtjåhkanime åvdåstiddjij ráddidussaj ja unneplågoj organisasjåvnåjda. Organisasjåvnå ma åvdåsti rijkalasj unneplågojt biednigahteduvvi aj jáhkásattjat ulmijn giehpedit dåjmav dájda organisasjåvnåjda. Doarjjaga juogeduvvi biejadusá (2005:765) gávttuj stáhtadoarjjaga gávttuj rijkalasj unneplågojda. </p>
<p><em type="bold">Rijkajgasskasasj aktijbarggo </em>Svierik diedov vaddá juohkka vidát jage Europarádáj makkir dagojt li álgadum rábmakonvensjåvnå tjadádibmáj ja juohkka goalmát jage unneplågokonvensjåvnå hárráj. Europaráde váttugit gähttjá Svieriga diedádusájt ja iejvvitjit guosske fábmudagájt ja organisasjåvnåjt Svierigav aj guossit. Europaráde dan maŋŋela aktit ietjas maŋijbåhtusijt ja hásstálusájt vuogas dagojda </p>
<p>Svieriga gávttuj diedádusán. Dát sujnnimásadus le ájnas ulmme unneplågopolitijka dåbelijtjuovvomij ja åvddånibmáj. Ietján gå ruoptusdiededimijn Europarádáj Svierik aktanbarggá Europarádijn säbrrama baktu guokta ássjedåbddejuohkusijn. Svierik aktanbarggá aj ietjá nuorttarijkaj unneplågoássjijn moatten barggojuohkusijn. <em type="bold">ienep diedo </em>Proposisjåvnnå 1998/99:143 Nationella minoriteter i Sverige/Rijkalasj unneplågo Svierigin gávnnu ráddidusá webbabielen www.regeringen.se. Máhtá dav aj Rijkabiejve prienntidagán oasstet, tel. 08-786 58 10. Ienep diedojt ráddidusá bargo birra rijkalasj unneplågojda gehtja www.regeringen. se, www.manskligarattigheterna.se jali aktavuodav válde Åssudagájn demokratiddjaåvddånibmáj, almasj riektájda, rijkalasj unneplågojda ja álmmukdoajmmaássjijda/Enheten för demokratiutveckling, mänskliga rättigheter, nationella minoriteter och folkrörelsefrågor 08-405 10 00 (vxl.) Diededibme Europaráde bargo birra gávnnu aj www.coe.int. </p>
</body></document>
