<document xml:lang="smj" id="no_id"><header><title>Europaráde guoradallam</title><genre code="admin"/><author><unknown/></author><wordcount>781</wordcount><conversion_status type="standard"/><availability><license type="standard"/></availability><origFileName>http://www.manskligarattigheter.se/Media/Get/608/lulesamiska-pdf</origFileName><parallel_text xml:lang="sma" location="europaraerien_goeredimmie.pdf"/><parallel_text xml:lang="sme" location="europaradi_darkkisteapmi.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Europaráde guoradallam Svieriga tjadádime europalasj biejadusá rijkadajva- jali unneplågogielaj birra. Europaráde ássjedåbddejuogos europalasj biejadusá anodime gávttuj rijkadajva- jali unneplågo gielaj birra le Svieriga biejadusá tjadádimev guoradallam. 2002 javllamáno 6. b. le båhtusav tjállagin diededam. Europaráde ministarjuogos le dan maŋŋela 2003 biehtsemáno 19. b. Svierigij muhtem oajvvadusáj gávttuj mierredam. Maŋijbåhtusa vuollen ássjedåbddejuohkusa tjállagin ja ministarjuohkusa oajvvadusán diededuvvi. Ássjedåbddejuohkusa maŋijbåhtusa Juogos dánna åvddånbuktá ietjas maŋijbåhtusijt biejadusá tjadádime gávttuj Svierigin. A.</p>
<p>Svieriga nanustahttem gárvet positijvalasj boahtteájggásasj åvddånimev rijkadajva- jali unneplågogielaj suoddjima ja åvdedime gávttuj Svierigin. Biejadusá vuojnnuj ja dan dåjmalasj ulmmáj hiehpi. Juogos gávnná nanostahttemav duodastussan le politihkalasj ulmme suoddjit ja åvdedit rijkadajva- jali unneplågogielajt Svierigin. B. Juogos gávnná Svieriga fábmudagá li láhkaásadimesa baktu dåjmalattja årrum. Ådå láhkaásadibme le vuodo jårggålittjat nievres åvddånimev majt le máhttám maŋemus jahkelågen vuojnnet. C. Ådå giellalágajn li geográfalasj rájá ja li muhtem kommuvnajda Norrbottena lenan fámon. Nuortta- ja julevsámegiellaj ja meänkielij le buorrelágásj. Suomagiellaj le geográfalasj ráddjidum anodibme gássjel danen gå dåssjå suomagielagijs 5 % dán bájken årru. Juogos huoman miedet dálla li ássje birra Svierigin duodalasj ságastime. Doajvvu galggá buktet ietjá guovlo gånnå suomagiella árbbedábálattjat stuorrát ságastuvvá suojmma galggi gávnnut. D. Juogos le aj gávnnam oarjjelsámegielan le árbbedábálasj sadje ålggålin guovlo mij III oasse vuolen suoddjiduvvá. Oarjjelsámegiella le ihkeva ájtedum ja juogos adná suoddjitjit ja åvdedittjat dáv gielav sierralágásj biedjamdago rávkaduvvi. E. Dálásj politihkka rijkadájva- jali unneplågogielajda le viehka ådås ja gájk åvdemusát le sierralágásj láhkaásadibme guovlon dåhkkiduvvam. 1999 åvddåla ij lim giellapolitihkka tjáledum. Praktihkalasj biedjamdago ájggeguovddel vidjuris dagáduvvin. Buoredittjat suojev unneplågogielajda ja unneplågogielaj åvdedimev lágalasj biedjamdago dagáduvvin ådå giellalága dåhkkidime maŋel. F. Romagiella ja jiddisch suojev II oasse vuolen oadtju. Romagiela åhpadusán vuojnnet li gássjelisvuoda. Juogos huoman gávnná aktisasjbarggo romaj ja fábmudagáj gaskan le álgaduvvám. Guokta ájnas álggaga li dagádum. Oahppamnävo li dagáduvvamin ja nubbe le åhpadiddjijt åhpadittjat dálla kursa gávnnuji. Ájnas oarre dán positijvalasj åvddånibmáj le vaj romagiela umasslágásj åssudagáj åvdåstiddje li álggám aktisattjat barggat. G. Biejadusán rávkalvisáj praktihkalasj tjadádime gávttuj, biedjamdagojt álgadit dajvak ja bájkálasj fábmudagájn li álu åvdåsvásstádus. Juogos le gávnnam muhtem fábmudagáj bieles le dakkir biedjamdagojs vadne. Tjuovos le moatte biedjamdago älla tjadáduvvam, vájku lágalasj vuodo gávnnuji. Juogos adná, ásadittjat biedjamdago praktihkalattjat tjadáduvvi le organisásjåvnnågártjesvuohta majt fábmudagá vierttiji guoradit. H. Åhpadussysteman le dát organisásjåvnnågártjesvuohta sierraláhkaj bigos. Suoddjit ja åvdedit rijkadajva- jali unneplågogielaj gávttuj åhpadus le ájnas. Juogos danen nanni sierralágasj biedjamdago rávkaduvvi, dagátjit åhpadusáv ienebut ålediddjen gielajn jali gielajda ma svieriga nanosdahttemij guosski. Vuojnnet aj aktelasj tjállaga åhpadusá birra unneplågogielan jali unneplågogielajda aktelasj guoradallam fájllu. Fájllu aj hábbmidime ja ålgusvaddema hárráj. Juogos vil gávnná, tjuovotjit biedjamdagojt le ájnas åhpadiddjijt åhpadit ja oahppamnävojt dahkat. Sadje gávnnu buoredimijda. I. Unneplågogielaj anon duobbmoståvlåjn ja almuslasj fábmudagájn stuorámus gássjelisvuohta vuojnnet le máhttudahkaj vánesvuohta dájda gielajda tjálalasj ássjepáhppárijt dahkat. Suomagiellaj ja meänkielij vuojnnet njálmálattjat doajmmá valla sámegiela hárráj ij le nuoges. Biejadusá álmmuk ulmme le rijkadajva- jali unneplågogielaj anov dán hárráj árvusmáhttet. Jus lulun láhkalasj teksta ja hebalasj láhkatektsta jårggålime unneplågogielajda gávnnum de lulun gielav åvdedit ja aneduvvat ienebut almulasj tjuottjodimen. J. Juogos adná vaj stáhta fábmudagá li gájkka rijkadajva- jali unneplågogielaj åvdåstiddjij duodalasj ságastimev vuododum. Juohkusa milta, fábmudagá lulun máhttet árvustallat gájkka unneplågogielajda stuoves forumav vuododit. Luluj aktelasj ságastimijt gaskanisá ja fábmudagáj dahkat. Aktijvalasj diededimpolitihkka luluj aj dán lágásj foruma baktu åvdeduvvat. Danen gå åvdåstiddje umasslágásj gielajda lulun buorep máhttelisvuodajt ma fáladuvvi stáhta politihka vijddudagán oadtjot. K. Dálásj sebrudagán median le ájnas sadje rijkadajva- jali unneplågogielaj anodimev åvdedit. Juogos árvon adná, dagátjit radio- ja teveprográmmajt rijkadajva- jali unneplågogielajda ålediddje muhtem biedjamdago li dagáduvvam. Vuorddá boahtteájgen dán doajmmaguovlon positijvalasj åvddånimev. Avijsa unneplågogielajda dahkama hárráj båhtusa älla nåv positijvalattja. Avijsa e sámegiellaj gávnnu ja meänkielij li ållu binná. Gå fábmudagá juo dáv vánesvuodav diehti de juogos vuorddá ietjas boahtte árvustallamin diededimijt buoredimij gávttjuj oadtjot. L. Svieriga fábmudagá li vil rijkadajva- jali unneplågogielajda kultuvrradoarjjagav åvdedime. Buorre aktisasjbarggo le färtláhkáj geográfalasj rájáj badjel ja unneplågogielagijn li buorre máhttelisvuoda rijkajgasskasasj aktisasjbargguj. Europaráde ministarjuohkusis oajvvadusá Svieriga biejadusá anodime gávttuj 16 artihkkala milta europalasj biejadusán rijkadajva- jali unneplågogielaj birra, 2000 guovvamáno 9. b. Svieriga vattij nanustahttemássjetjállaga gávttuj, Diedojt oadtjum ássjedåbddejuohkusa árvustallamis biejadusá birra Svieriga biejadusá tjadádime gávttuj, Diedojt oadtjum javllamusájs majt svieriga fábmudagá li sisano gávttuj ássjedåbddij tjállagin, dahkam</p>
<p>Dát árvustallam le vuododum diedojda majt Svierik ietjas vuostasj tjállaga gávttuj vattij, svieriga fábmudagájs ållestim diedo, diedo orgánajs ja siebrijs Svierigin. Diededibme majt ássjedåbddejuogos tjåkkij ietjas <span type="quote">”aktavuohtamanon”</span> li aj, ministarjuogos oajvvat svieriga fábmudagájt ássjedåbddejuohkusa gájkka tsuojgudusájda árvvulasstet, ja sierraláhkáj vuorodit tjuovvo; 1. dalága álgadit biedjamdagojt dagátjit åhpadusáv rijkadajva- ja unneplågogielajn ienep ålediddje, oahppamnävojt dahkat ja buoredit åhpadiddjeåhpadusáv gájkka åhpaduslávggistagájn 2. giehpedit ja åvdedit sámegiela, suomagiela ja meänkieli anov aktavuodajn riektásystemajn ja almulasj fábmudagáj Norrbottena lena mierredum guovlojn, 3. doarjodit åvddånimev jali buoredimev unnemusát avtav biejvveávijsav sámegiellaj ja avtav meänkielij, 4. vidjurijt buoredit suoma giellaj ålggolin suoma tjuottjodim guovlo almulasj tjuottjodimen ja sierraláhkáj åhpadusá gávttuj.</p>
</body></document>
