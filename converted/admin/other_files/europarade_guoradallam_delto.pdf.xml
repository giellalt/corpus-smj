<document xml:lang="smj" id="no_id"><header><title>Europaráde guoradallam</title><genre code="admin"/><author><unknown/></author><wordcount>483</wordcount><conversion_status type="standard"/><availability><license type="standard"/></availability><origFileName>http://www.manskligarattigheter.se/Media/Get/608/lulesamiska-pdf</origFileName><parallel_text xml:lang="sma" location="europaraerien_goeredimmie_delto.pdf"/><parallel_text xml:lang="sme" location="europaradi_darkkisteapmi_delto.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Europaráde guoradallam Svieriga tjadádime rábmakonvensjåvnå rijkalasj unneplågoj suoje gávttuj. Europaráde oajvvadim juogos rábmakonvensjåvnå anodime gávttuj rijkalasj unneplågoj suoje gávttuj le Svieriga rábmakonvensjåvnå tjadádimev guoradallam. 2002 bårggemáno 25. b. le båhtusav tjállagin åvddånbuktám. Europaráde ministarjuogos le 2003 javllamáno 10. b. maŋŋela tjuovvo resolusjåvnåv muhtem maŋijbåhtusij ja oajvvadusájt dåhkkidam. Artihkkalij 24 gitta 26 milta rábmakonvensjåvnån rijkalasj unneplågoj suoje gávttuj (dát rájes ” rábmakonvensjåvnnå”); 1997 ragátmáno 17. b. resolusjåvna (97) gávttuj njuolgadusaj ministarjuohkusis dåhkkiduvvam guoradallamvuogij birra masi artihkkala 24 gitta 26 rábmakonvensjåvnån guosski. Jienastimnjuolgadusá gávttuj mij dåhkkiduváj resolusjåvnå (97) 10¹ dåhkkidime gávttuj Nanustahttemássjetjállaga gávttuj majt Svierik 2000 guovvamáno 9. b. vattij. 2001 biehtsemáno 5. b. rábmakonvensjåvnå gávttuj Svieriga ráddidus vattij vuostasj gähttjo ájge birra ietjas stáhta tjállaga gávttuj, Oajvvadim juogos dåhkkidij Svieriga ráddidusá gåhttjomav duosstot delegasjåvnåv mij galgaj ienep diedojt Svierigin tjoagget. Danen manno 2002 basádismáno 25. b. gitta 29. b. dagáduváj, 2003 guovvamáno 20. b. dåhkkiduváj oajvvadim juohkusa diededus Svieriga tjadádime rábmakonvensjåvnå gávttuj ja Svieriga stuoves åvdåstiddjáj maŋŋela vatteduváj. Diededuváj gájkka sebrulasjrijkaj stuoves åvdåstiddjijda ássjetjállaga hámen CM(2003)79 ja Svieriga ráddidusás maŋŋela álmmuduváj; Svieriga ráddidus vattij ietjas tjálálasj javllamusájt oajvvadim juohkusa diededusá birra. Dá tjálálasj javllamusá li gájkka sebrulasjrijkaj delegasjåvnåjda vatteduvvam duoddetjállaga hámen biejvvidum 2003 snilltjamáno 25.b. ássjetjállágij CM(2003)79, Guoradallam oajvvadim juohkusa diededusáv ja Svieriga ráddidusá tjálálasj javllamusájt; Ietjá ráddidusáj javllamusájs aj dåbdojt oadtjum, ____________________ ¹1997 ragátmáno 17. b. resolusjåvnå (97) dåhkkidime gávttuj, ministarjuogos dåhkkidij aj tjuovvo artihkkalav: ” Jus oassebielij sädodim åvdåstiddjijs guokta goalmádisá hilggodi, siegen åvdåstiddjijs ieneplåhko gudi li dåhkkidum ministarjuohkusin tjåhkkåhit, de mierredime galggi artihkkala 24.1 ja 25.2 milta rabmakonvensjåvnån dåhkkidum aneduvvat. 1. ministarjuohkusin li tjuovvo maŋijbåhtusa Svieriga tjadádime rábmakonvensjånå gávttuj: - Suoddjitjit rijkalasj unneplågojt Svierik le maŋemus jagijt láhkalasj vijddudagáv dahkagoahtám. Ráhtjá aktisattjat barggat ulmutjij gejda dá álggaga gulluji. Dát positijvalasj åvddånime guosská ájnnasit vihtta kommunvnajda nuortta Svierigin gånnå ådå unneplågogiellaláhkaásadibme le fámon. - Dárbbo gávnnu láhkaásadime vijddudagáv mij rijkalasj unneplågojt suoddji lasedit. Viertti vil prinsihpajt rábmakonvensjåvnån buorebut práktihkalattjat árvvulasstet. Stuoredum hájedibme rábmakonvensjåvnå tjadádimen moatte vuodo ássjij gávttuj sisanet bájkálasj fábmudagájn li oajvveåvdåsvásstádus dakkir ássjit gähttjat ja álgadit. Vánesvuoda li sierraláhkáj bihkusa doarjjaga gávttuj åhpadussaj rijkalasj unneplågogielajn. Vánesvuoda li aj ietjá guovlojn bv. median. Dárbbo le dåjmalasj ulmutjijda gudi rijkalasj unneplågojda gulluji buorep doarjjagav vaddet, Aktisasj tjoavddusij ållet le ájnas dárbbo ja tjielggasin dahkat juridihkalasj vidjurav ednamriektáj gávttuj guovlojn gånnå sáme árbbedábálattjat årru. Ulmme le álmmuktjerdak juohkusij gaskan buorre vidjurijt guovlon oadtjot ja suoddjit álggoálmmuga kultuvrav ja identitehtav. -</p>
<p>Ájnas le áttjak buoredum láhkaásadimev álmmuktjerdak tjuolldema birra tjadádit, tjuolldema gávttuj mij unneplågojt däjvvá, ájnnasit roma, bv. viessoma ja bargo hárráj, -</p>
<p>Svieriga fábmudagá vierttiji joarkket rádudallamij vuogijt åvdedit dagátjit ulmutjijt rijkalasj unneplågojs oasálattja gå mierreduvvi ássjij birra ma sidjij guosski, 2. Ministarjuogos oajvvat vaj</p>
<p>Svierik árvvulasstá maŋijbåhtusijt ma 1 oasen badjelin diededuvvi. Viertti aj árvvulasstet umasslágásj javllamusájt oajvvadim juohkusa diededusán. 3. Ministarjuogos gåhttju svieriga ráddidusáv, (97) 10: resolusjåvnnå milta a. oajvvadim juohkusijn ájggeguovddel aktijvuodav joarkket, b. oajvvadim juohkusij dajvvalakkoj diededit dagádum biedjamdagoj birra vásstádussan maŋijbåhtusijda ja oajvvadimijda 1 ja 2 oasen åvddålin.</p>
</body></document>
