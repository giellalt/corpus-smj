<document xml:lang="smj" id="no_id"><header><title>Válljim Sámediggáj Sámediggeválljim 2013</title><genre code="admin"/><author><unknown/></author><year>2013</year><publChannel><publication><publisher>Valmyndigheten</publisher></publication></publChannel><wordcount>3086</wordcount><conversion_status type="standard"/><availability><free/></availability><submitter name="Inga Mikkelsen" email="Inga.l.mikkelsen@uit.no"/><origFileName>http://www.val.se/sameting2013/2013_val_till_sametinget_lulesamiska_953a_5utg.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Sámediggeválljim 2013</p>
<p>Válljim Sámediggáj</p>
<p><em type="bold">Valm </em><em type="bold">yndigheten 953a utg 5 LULESAMISKA </em></p>
<p><em type="bold">Tjoahkkediededime Sámedikke válljima birra </em></p>
<p>Tjuottjodimbargo Sámedikke válljimij li juogedum gålmmå fábmudagáj gaskan: Sámedikke válljimsiebrreráde, Válljimfábmudagá ja Lenastivra</p>
<p>Norrbottena lenan. Dát tjálos vuoset gåk válljimvuohke Sámedikke válljimij doajmmá. Jus sidá smájvvidum diededimijt gengak fábmudagá bargoj birra ietján gå mij dánna diededuvvá de válde aktavuodav gengak fábmudagájn.</p>
<p>Gehtja aktavuohtadiededimijt 12. bielen. <em type="bold">2 </em></p>
<p><em type="bold">Rijmmo </em></p>
<p><em type="bold">Biejve </em></p>
<p><em type="bold">Sámediggeláhka Bielle </em><em type="bold">2012 </em><em type="bold">gål. 20.b. </em>Diedádus jienastimlåhkuj galggá válljimsiebrrerádáj boahtám.3 kap. 4§3 <em type="bold">bas. 15.b. </em></p>
<p>Válljimsiebrreráde galggá maŋemusát dán biejve ájnibåddåsasj jienastimlågov biejadam. 3 kap. 5§3 <em type="bold">bas. 15.b. – </em><em type="bold">jav. 15.b. </em></p>
<p>Ájnibåddåsasj jienastimlåhko gávnnu moatten sajen rijkan jus aktak dav sihtá guoradallat.</p>
<p>Válljimfábmudahka almot gånnå dav vuojná. 3 kap. 5§3 <em type="bold">jav. 15.b. </em></p>
<p>Gujddimus válljimsiebrreráde märrádusájs gudi jienastimlåhkuj biejaduvvi galggá Lenastivrraj boahtám.3 kap. 5a§4 <em type="bold">2013 </em><em type="bold">guo. 15.b. </em>Lenastivrra galggá mierredit gujddimusáj birra ma guosski ájnibåddåsasj jienastimlåhkuj. 3 kap. 5a§4 <em type="bold">sjnj. 1.b. </em></p>
<p>Válljimsiebrreráde galggá maŋemusát dán biejve biejadam maŋemus jienastimlågov.3 kap. 6§4 <em type="bold">sjnj. 15.b. </em></p>
<p>Juohkusa, belludagá ja muoduk tjoahkkájmannama maŋemusát dán biejve galggi diededam ietjasa ja ietjasa kándidáhtajt</p>
<p>Válljimfábmudahkaj.3 kap. 9§5 <em type="bold">vuo. 19.b. </em></p>
<p>Válljimfábmudahka rádjá jienastimkårtåjt/ålgoldiskuverajt jienastimriektáaddnijda.</p>
<p>Brevvajienastibme máhttá álgget.3 kap. 7§46 <em type="bold">moa. 19.b. VÁLLJIMBIEJVVE </em></p>
<p>Maŋemus biejvve brevvajienav rádjat.3 kap. 1§3 kap. 20§6 <em type="bold">moa. 27.b. </em>Áramus biejvve Lenastivrraj jienajt riekknigoahtet. </p>
<p>Válljimav máhttá gujddit låge biejve sinna válljimbåhtusa diededime maŋŋela.3 kap. 22§3 kap. 33§711</p>
<p><em type="bold">Sisadno </em>1. Válljim Sámediggáj 32. Jienastimriektá, jienastimlåhko ja jienastimkårttå 33. Belludagá, kandidáhta ja válljimsiedila 54. Návti jienas 65. Aktijriekknim, mandáhttajuogadibme ja válljimbåhtusa 76. Manáj gus válljim njuolgga? 117. Válljimfábmudagá Sámedikke válljimin 12 <em type="bold">3 </em></p>
<p><em type="bold">Sámedigge </em>Sámedigge Svierigin la goappátjagá stáhta fábmudahka ja álmmukválljim sáme parlamännta. 31 ájrrasa Sámedikke parlamänntaj biejaduvvi jienastimriektáaddne sámijs válljima baktu. </p>
<p><em type="bold">Válljim juohkka nälját jage </em></p>
<p>Ieme válljim Sámediggáj la juohkka goalmát ájllega moarmesmánon juohkka nälját jage. Válljim 2013 la moarmesmáno 19.b. Ålles rijkka l válljimbájkke.</p>
<p>Válljimvuohke l låhkojuogo milta, dat javllá mandáhta (saje) Sámedikken juogeduvvi jiednalågo milta majt juohkusa, belludagá jali muoduk tjoahkkájmannama ma válljimij li säbrram li oadtjum. Jus belludahka oadtju buojkulvissan 20 prosenta jienajs, de galggi aj oadtjot 20 prosenta bájkev mandáhtajs. <em type="bold">1. Válljim Sámediggáj </em></p>
<p>Gájka gudi Sámedikke válljimij sihti oassálasset hähttuji jienastimlågon gávnnut.</p>
<p><em type="bold">Mij rávkaduvvá jienastimlåhkuj bessat? </em></p>
<p>Sámedigge mierret gudi jienastimlåhkuj bessi. Sámediggelágan (1992:1433) tjuodtju makkir dåbddomerkajt almasj viertti adnet vaj jienastimriektáv galggá oadtjot. Riektá jienastimlåhkuj tjáleduvvat ja dajna vuogijn jienastimriektáv adnet, la sujna gut:</p>
<p type="listitem">Ietjas sábmen adná ja gänna la jali årrum la sámegiella goahtegiellan. Buoragit aj manná jus</p>
<p type="listitem">äjgádijn, áhkojn ja ádjájn li jali adnám li sámegielav goahtegiellan jali jus äjgátbielle la jali årrum la jienastimlåhkuj tjáledum.</p>
<p type="listitem">La ållim jali ålli 18 jage maŋemusát válljimbiejve.</p>
<p type="listitem">La svieriga viesájdiddje. Gudi älla svieriga viesájdiddje máhtti jienastimriektáv oadtjot jus li</p>
<p type="listitem">álmmuktjáledum Svierigin maŋemus gålmmå jage.</p>
<p>Jus jienastimriektáj galggá bessat ja dajna vuogijn jienastimriektáv adnet viertti ietjas</p>
<p>Sámedikke válljimsiebrrerádáj diededit. Jus juo åvdutjis la tjáledum sámejienastimlåhkuj åvdep</p>
<p>Sámediggeválljimij de ij ietjas nuppádis dárbaha tjáledit.</p>
<p><em type="bold">Vuostak dahká ájnibåddåsasj jienastimlågov </em></p>
<p>Gudi jienastimriektáj dåhkkiduvvi ja sihti válljimij oassálasstet galggi diededimev Sámedikke válljimsiebrrerádáj rádjat maŋemusát gålgådismáno 2.b. 2012. Gut la jienastimlåhkuj åvdebut tjáledum ij dárbaha ådåsis ietjas tjáledit.</p>
<p>Maŋemusát basádismáno 15.b. biejat Sámedikke válljimsiebrreráde ájnibåddåsasj jienastimlågov mij ådåjakmáno 15.b. rádjáj gávnnu moatten sajen rijkan jus aktak sihtá dav guoradit.</p>
<p>Válljimfábmudahka almot gånnå dat gávnnu. <em type="bold">2. Jienastimriektá, jienastimlåhko ja jienastimkårttå </em><em type="bold">4 </em></p>
<p type="listitem">Ájnibåddåsasj jienastimlågov máhttá gujddit Ájnibåddåsasj jienastimlågov máhttá sån gujddit:gut ietjas la jienastimlåhkuj diededam valla älla suv tjáledam</p>
<p type="listitem">gut la ájnibåddåsasj jienastimlåhkuj tjáledum ja sihtá gujddit soames ietjá almasj la</p>
<p type="listitem">jienastimlåhkuj tjáledum.</p>
<p>Gujddimus galggá Lenastivrraj Norrbottena lenan boahtám maŋemusát javllamáno 15.b. 2012.</p>
<p>Gujddimusáv gähttjali almulasj tjåhkanimen Lenastivran Norrbottena lenan guovvamáno 15.b. 2013. Lenastivra märrádusájt gujddimusá birra ij gujddit maná.</p>
<p><em type="bold">Maŋemus jienastimlåhko biejaduvvá ja prienntiduvvá </em></p>
<p>Gå lenastivrra l mierredam soajtte gujddimusáj birra, de dahká Sámedikke válljimsiebrreráde maŋemus jienastimlågov. Dav dahki maŋemusát sjnjuktjamáno 1.b. 2013. Maŋemus jienastimlåhko prienntiduvvá ja aneduvvá lenastivras riekknidijn válljima maŋŋela vaj máhtti jienastimlåhkuj mierkkit válljijiddje l jienastam.</p>
<p><em type="bold">Jienastimkårtå/ålgoldiskuvera rádjasi gájkka jienastimriektáaddnijda </em></p>
<p>Válljimfábmudahka jienastimkårtåjt rádjá gájkka jienastimriektáaddnijda (dat javlla sij gudi li maŋemus jienastimlåhkuj tjáledum). Jienastimkårtåv rádji válljijiddjijda 30 biejve bájken válljimbiejve åvddåla.</p>
<p>Jienastimkårttå l aj ålgoldiskuverra masi jienav tsåggå ja adná goappátjagá brevvajienastime bále ja jienastime bále válljimlanján, danen la namma jienastimkårttå/ålgoldiskuverra. Jienastimkårtå/ålgoldiskuvera nanna tjuodtju válljijiddje namma ja nummar jienastimlågon.</p>
<p>Gänna ij la ietjas jienastimkårttå/ålgoldiskuverra máhttá ådåsav oadtjot Sámedikke válljimsiebrrerádes, Lenastivran Norrbottena lenan jali Válljimfábmudagás.</p>
<p><em type="bold">Válljimsiedila ja diededime rájaduvvi aj </em></p>
<p>Brevan Válljimfábmudagás gávnnuji, ietján gå jienastimkårttå/ålgoldiskuverra, aj gájkka válljimsiedila, válljimkuvera, bierggasa brevvajienastibmáj ja diededime gåk jienas.</p>
<p><em type="bold">RÖSTKORT/ </em></p>
<p><em type="bold">YTTERKUVERT </em></p>
<p><em type="bold">Du har rösträtt vid valet till Sametinget den 19 maj 2013 </em></p>
<p>Namn</p>
<p>Ditt nummer i röstlängden</p>
<p><em type="bold">Vid brevröstning ska du och 2 vittnen intyga att rösten gjorts i ordning på rätt sätt. Vittnena måste ha fyllt 18 år. Väljarens make/maka eller barn får inte vara vittne. </em></p>
<p><em type="bold">Glöm inte att klistra igen detta kuvert när du gjort i ordning din röst! </em></p>
<p><em type="bold">Väljaren intygar. </em>”Jag försäkrar på heder och samvete att jag själv lagt in en valsedel i ett valkuvert och i närvaro av nedanstående vittnen lagt in valkuvertet i detta ytterkuvert som jag därefter klistrat igen.” </p>
<p>Väljarens namnteckning <em type="bold">1 </em></p>
<p><em type="bold">Två vittnen intygar. </em>”Vi intygar att väljaren egenhändigt undertecknat ovanstående försäkran. Vi känner inte till något som strider mot det som intygats av väljaren.” </p>
<p>Första vittnets namnteckning</p>
<p>Adress</p>
<p>Andra vittnets namnteckning</p>
<p>Adress <em type="bold">2 </em></p>
<p><em type="bold">Ska du rösta i vallokal? Klistra inte igen detta kuvert, utan ta med det öppet till vallokalen. Du behöver heller inte fylla i några uppgifter i fälten nedan. </em><em type="bold">5 </em><em type="bold">3. Belludagá, kandidáhta ja válljimsiedila </em></p>
<p><em type="bold">Baggu diededit </em>Gájkka juohkusa, belludagá jali muoduk tjoahkkájmannama ma sihti válljimij oassálasstet hähttuji ietjasa ja ietjasa kandidáhtajt Válljimfábmudahkaj diededit maŋemusát sjnjuktjamáno 15. b. 2013. </p>
<p>Válljimfábmudahka mierret registardit juohkusav, belludagav jali muoduk aktijmannamav ja dan kandidáhtajt válljimij. Válljimfábmudagá märrádusáv ij máhte gujddit.</p>
<p>Juohkusa, belludagá jali muoduk tjoahkkájmannama majn juo älla mandáhta Sámedikken hähttuji guodet tjáledum doarjjagav binnemusát 50 almatjis, gudi li tjáledum maŋemus jienastimlåhkuj boahtte válljimij.</p>
<p><em type="bold">Válljimsiedila kandidáhtaj prienntiduvvi </em></p>
<p>Juogos, belludahka jali muoduk aktijmannam hähttu diededit binnemusát gålmmå kandidáhta.</p>
<p>Gájkka kandidáhta hähttuji dåhkkidit sij gávnnuji válljimsiedilin.</p>
<p>Juohkusa, belludagá jali muoduk aktijmannama ma li ietjasa ja ietjasa kandidáhtajt diededam oadtju sijá válljimsiedilijt pränntagij Válljimfábmudagás. Válljimsiedilij nanna prienntiduvvá (nammadissa) juohkusa, belludagá jali muoduk aktijmannama namma ja diededum kandidáhtaj namá. Juogos, belludahka jali muoduk aktijmannam máhttá diededit kandidáhtajt avta jali moatte lisstaj.</p>
<p>Válljimsiedila gávnnuji gájkka válljimlanjájn ja rádjasi gájkka válljijiddjijda aktan jienastimkårtåjn/ålgoldiskuverajn. Duodden oadtju juohkusa, belludagá jali muoduk tjoahkkájmannama válljimsiedilijt juogadit ietjasa milta. Jus juohkusin, belludagán jali muoduk aktijmannamin li moadda lista sierralágásj aktijbiedjamij kandidáhtajs de prienntiduvvá sämmi mierre gengak listas. Jus aktak juogos, belludahka jali muoduk aktijmannam sihtá rávvit ienep válljimsiedilijt de hähttuji ietja daj válljimsiedilij åvdås mákset.</p>
<p>Sámedikke válljimin e gávnnu juogu de guoros válljimsiedila jali válljimsiedila dåssjå juogosnamájn, belludaknamájn jali muoduk tjoahkkájmannamnamájn. Dat boahtá dassta gå gájkka belludagá hähttuji ietjasa åvddålijgiehtaj registardit jus galggi válljimij säbrrat. Ij maná, degu álmmulasj válljimin, belludagá namáv guoros válljimsiedila nali tjállet.</p>
<p><em type="bold">Válljidahtte – gut máhttá válljiduvvat? </em></p>
<p>Sámedikke válljimin gávnnuji gålmmå rávkalvisá válljidahtten årrot: jienastimriektáv Sámedikke válljimin adnet, svieriga viesájdiddje årrot ja diededum kandidáhtta registardum belludahkaj årrot. <em type="bold">6 </em></p>
<p><em type="bold">Návti válljimlanján jienas: </em>Válljijiddje oadtju válljimkuverav válljimgähttjijs. Dan maŋŋela manná válljimsjerma duohkáj ja sieddusin gárvvi ietjas jienav. Válljimsiedilav danna válljimkuverraj tsåggå. </p>
<p>Válljijiddje de guodá válljimkuverav, jienastimkårtåv/ålgoldiskuverav ja ID-kårtåv válljimgähttjijda. Gå de válljimgähttje gähttjam vaj jiedna l riektaláhkáj gárvvidum de tjálesti válljimtjáládussaj vaj válljijiddje la jienastam. De válljimgähttje biedjá válljimkuverav jienastimkårttåj/ålgoldiskuverraj ja jienastimkårtåv/ålgoldiskuverav dabbmi.</p>
<p><em type="bold">Návti brevvajienas: </em>Válljijiddje ietjas jienav gárvvi, dat javllá biedjá válljimsiedilav válljimkuvera sisi. Válljimkuverav galggá vihtanij vuojnedijn biedjat jienastimkårttåj/ ålgoldiskuverraj, mav dabbmi. De válljijiddje ja vihtana tjálli jienastimkårtå/ ålgoldiskuvera nali. </p>
<p>Válljijiddje galggá jienastimkårtåv/ålgoldiskuverav tsåggålit sierra biráskuvera sisi, dabbmit biráskuverav ja maŋemusát påvsståbrevvajienastit maŋemusát válljimbiejve, dat la ájllega moarmesmáno 19.b. 2013. Adrässa Lenastivrraj Norrbottena lenan la biráskuverraj tjáledum ja brevva l mávsedum.</p>
<p>Sámedikke válljimin máhtti válljijiddje jienastit juogu de válljimlánján válljimbiejve jali brevvajienastit. <em type="bold">1. Jienastit válljimlanján válljimbiejve </em></p>
<p>Sámedikke válljimin li válljimlanjá moatten bájken Svierigin. Sámedikke válljimsiebrreráde mierret makkir bájkijn válljimlanjá galggi gávnnut ja biejadi válljimgähttjijt juohkka válljimladnjaj. Válljijiddje máhtti jienastit akta makkir válljimlanján válljimbiejve. Válljimlanján li válljimkuvera ja válljimsiedila. Válljijiddje galggá válldet ietjas jienastimkårtåv/ålgoldiskuverav válljimladnjaj. Jus válljijiddje ij la válljimgähttjijda dåbdos viertti válljijiddje vuosedit ID-kårtåv jienastittjat.</p>
<p>Válljimlanjá li rahpasa jienastibmáj kl. 8-20. Jiena válljimlanjájs rádjasi maŋŋela Lenastivrraj</p>
<p>Norrbottena lenan mij guorat ja jienajt riekkni. <em type="bold">4. Návti jienas </em><em type="bold">2. Brevvajienastit </em></p>
<p>Brevvajienastime bále adná válljijiddje dav válljimkuverav ja avtav válljimsiedilijs mij sunji l rájadum aktan jienastimkårtåjn/ålgoldiskuverajn. Brevvajienastibmáj válljijiddje aj dárbaj guokta vihtana. Da almatja galggaba ållim 18 jage ja äbá oattjo årrot válljijiddje boadnjásj/áhkásj jalik válljijiddje mánná/máná.</p>
<p><em type="bold">RÖSTKORT/ </em></p>
<p><em type="bold">YTTERKUVERT </em></p>
<p><em type="bold">Du har rösträtt vid valet till Sametinget den 19 maj 2013 </em></p>
<p>Namn</p>
<p>Ditt nummer i röstlängden</p>
<p><em type="bold">Vid brevröstning ska du och 2 vittnen intyga att rösten gjorts i ordning på rätt sätt. Vittnena måste ha fyllt 18 år. Väljarens make/maka eller barn får inte vara vittne. </em></p>
<p><em type="bold">Glöm inte att klistra igen detta kuvert när du gjort i ordning din röst! </em></p>
<p><em type="bold">Väljaren intygar. </em>”Jag försäkrar på heder och samvete att jag själv lagt in en valsedel i ett valkuvert och i närvaro av nedanstående vittnen lagt in valkuvertet i detta ytterkuvert som jag därefter klistrat igen.” </p>
<p>Väljarens namnteckning <em type="bold">1 </em></p>
<p><em type="bold">Två vittnen intygar. </em>”Vi intygar att väljaren egenhändigt undertecknat ovanstående försäkran. Vi känner inte till något som strider mot det som intygats av väljaren.” </p>
<p>Första vittnets namnteckning</p>
<p>Adress</p>
<p>Andra vittnets namnteckning</p>
<p>Adress <em type="bold">2 </em></p>
<p><em type="bold">Ska du rösta i vallokal? Klistra inte igen detta kuvert, utan ta med det öppet till vallokalen. Du behöver heller inte fylla i några uppgifter i fälten nedan. </em><em type="bold">7 </em></p>
<p>Riekknim Lenastivran Norrbottena lenan álggá vahkov válljima maŋŋela.</p>
<p><em type="bold">Vuostak jienajt guoradi ja válljimkuverajt válljimlihttáj biedji </em></p>
<p>Lenastivrra vuostak válljimlanjá jienajt guorat ja gehtjat vaj li riektaláhkáj gárvvidum.</p>
<p>Dåhkkim jienastimkårtåjt/ålgoldiskuverajt rahpi. Jienastimkårtå/ålgoldiskuvera sinna galggá válljimkuverra gávnnut. Válljimkuverav válldi ja jus la riektaláhkáj gárvvidum de biedji válljimlihttáj ja válljijiddjev mierkkiji jienastimlåhkuj. Válljijiddje jienastimkårttå/ålgoldiskuverra váldeduvvá jienas gå válljimkuverav tsåggi válljimlihttáj ja dan láhkáj váldeduvvá válljijiddje jiedna suv identitehtas, dat mierkki válljimsuollevisvuohta suoddjiduvvá.</p>
<p>Gå gájkka válljimladnjajiena li guoradum, de brevvajienajt sämmiláhkáj guoradi. Duodden aj gehtjadi vaj válljijiddje ij juo la jienastimlåhkuj mierkkidum, dat mierkki sån ij la juo jienastam.</p>
<p><em type="bold">De válljimlihtev duobbmiji ja válljimsiedilijt merustalli ja riekkniji </em></p>
<p>Gå gájkka válljimkuverajt li bårddum de duobbmiji válljimlihtev. Válljimkuverajt rahpi ja válljimsiedilijt ålgus válldi. Válljimsiedilijt merustalli riekknima bále. Vuostak Lenastivrra riekkni válljimsiedilij lågov juohkka juohkusij, belludahkaj jali muoduk aktijmannamij. Dan maŋŋela</p>
<p>Lenastivrra riekkni almasjjiednalågov juohkka kandidáhttaj. <em type="bold">5. Aktijriekknim, mandáhttajuogadibme ja válljimbåhtusa </em></p>
<p><em type="bold">Almatjij jienastit </em>Válljijiddje jienasti juohkusij, belludahkaj jali muoduk aktijmannamij ja máhtti sämmi bále válljimsiedilij mierkkit makkir kandidáhtav ienemusát sihti válljasit. Dav gåhttju almatjij jienastit. </p>
<p>Válljijiddje máhttá jienastit ruossajn avta (1) kandidáhttaj.</p>
<p>Válljijiddje máhttá jienastit dåssjå avta kandidáhttaj gen namma l prienntidum válljimsiedilij.</p>
<p>Válljijiddje ij oattjo vil namáv/namájt tjállet válljimsiedilij ja dan láhkáj jienastit ietjá kandidáhttaj gå mij la belludagás mierredum.</p>
<p><em type="bold">Návti válljimsiedilav merustallá </em></p>
<p>Jus válljijiddje ruossi guokta jali ålop kandidáhta válljimsiedilin de dav riekkni jiednan dan juohkusij, belludahkaj jali dan muoduk aktijmannamij.</p>
<p>Sämmi jus válljijiddje biedjá guokta (jali ålobuv) válljimsiedila daŋga kuverraj sämmi nammadisájn valla sierralágásj kandidáhttabiejadimij jali sierralágásj merkaj almasjjiednaj.</p>
<p>Lenastivrra ij berusta sihkkomijt jalik nammalasedimijt válljimsiedilijn.</p>
<p type="listitem">Válljimsiedilav merustalli fámodibmen jus:danna ij la nammadissa (degu jus nammadissa</p>
<p type="listitem">l sihkodum), li dåbddomerka ma vuojnunagi li bahá diehti,</p>
<p type="listitem">la ienep gå akta belludaknammadissa (degu</p>
<p type="listitem">jus li guokta jali moadda válljimsiedila sämmi válljimkuvera sinna ja dajn li sierralágásj belludaknammadisá).8</p>
<p><em type="bold">Diehtogiedde 1: Hiebaduvvam belaklåhkovuohke </em>Gájkka juohkusijda, belludagájda ja muoduk tjoahkkájmannamijda buohtastahttemlågo riekkniduvvi. Vuostasj buohtastahttemlågov oadtju gå ålles jiednalågov gengak juohkusij, belludahkaj jali muoduk aktijmannamij juohká 1,4ajn. Dat juogos, belludahka jali muoduk aktijmannam manna l alemus buohtastahttemlåhko oadtju vuostasj mandáhtav ja de ådå buohtastahttemlågov gå jiednalågov juohká 3jn. Ietjá juohkusa, belludagá ja muoduk tjoahkkájmannama ájmon ietjasa buohtastahttemlågojt adni desik mandáhtav oadtju. Gå juogos, belludahka jali muoduk aktijmannam oadtju nuppev mandáhtav juogeduvvá jienastimlåhko 5jn merustalátjit boahtte buohtastahttemlågov, ja maŋŋel goalmát mandáhtav 7jn ja nåv vil. </p>
<p><em type="bold">Mandáhttajuogadibme belludagáj gaskan </em>Gå gájkka jiena li riekknidum máhttá mandáhttajuogadibme álgget. 31 mandáhta (saje) </p>
<p>Sámedikken juogeduvvi vuostak juohkusij, belludagáj ja muoduk tjoahkkájmannamij gaskan.</p>
<p>Merustallamvuogev gåhttju hiebaduvvam belaklåhkovuohken ja dav aj adná válljimijn rijkabäjvváj, lánndadigge- ja kommuvnnafábmuduvvamij ja válljimij Europaparlamänntaj</p>
<p>Svierigin.</p>
<p>Sámedikke válljimin ij gávnnu buodo galla prosenta juogos, belludahka jali muoduk aktijmannam hähttu adnet oassálastátjit mándahttajuogadibmáj. Ålles rijkka l válljimbájkke.</p>
<p><em type="bold">BUOJKULVISSA MANDÁHTTAJUOGADIBME: Juogadibme niellja vuostasj mandáhtajs 2009 </em><em type="bold">jage válljimin </em></p>
<p><em type="bold">Juogos, belludahka jali muoduk </em><em type="bold">aktijmannam </em></p>
<p><em type="bold">Jienastimlåhko </em></p>
<p><em type="bold">Mandáhtta 1 Mandáhtta 2 Mandáhtta 3 Mandáhtta 4 </em></p>
<p>Albmut - Almetjh - Almasj - Folket11783,5783,5783,5783,57</p>
<p>Guovssonásti625446,42446,42446,42446,42</p>
<p>Jakt- och Fiskesamerna1 069763,57346,33356,33356,33</p>
<p>Min Geaidnu Mijá Gäjnno Mijjen Geajnoe496354,28354,28354,28354,28</p>
<p>Samerna646461,42461,42461,42215,33</p>
<p>Sámiid Riikkabellodat Samelandspartiet908648,57648,57302,66302,66</p>
<p>Solidaritet6244,2844,2844,2844,28</p>
<p>Vuovdega-Skogssamerna450321,42381,42381,42381,42 <em type="bold">1. </em>Gájkka belludagáj jienastimlåhko juogeduvvá 1,4jn vaj gájkka belludagájn la buohtastahttemlåhko. <em type="bold">4. </em>Gejn dal la stuorámus buohtastahttemlåhko la Samerna. </p>
<p>Sij oadtju goalmát mandáhtav.</p>
<p>Samerna jienastimlåhko juogeduvvá maŋep juogadimlågujn, dat mierkki 3jn. <em type="bold">2. </em>Gänna juogadime maŋŋela 1,4jn la stuorámus buohtastahttemlåhko la Jakt- och fiskesamerna. Sij oadtju vuostasj mandáhtav. </p>
<p>Jakt- och fiskesamerna jienastimlåhko juogeduvvá de maŋep juogadimlågujn, dat mierkki 3jn. Iehtjáda sämmi ieme buohtastahttemlågujn tjuodtju. <em type="bold">3. </em>Gejn la dal stuorámus buohtastahttemlåhko la </p>
<p>Sámiid Riikkabellodat Samelandspartiet. Sij oadtju nuppev mandáhtav.</p>
<p>Sámiid Riikkabellodat Samelandspartieta jienastimlåhko de juogeduvvá maŋep juogadimlågujn, dat mierkki 3jn. <em type="bold">5. </em></p>
<p>Gejn dal la stuorámus buohtastahttemlåhko la Guovssonásti. Sij oadtju nälját mandáhtav.</p>
<p>Guovssonásti jienastimlåhko juogeduvvá maŋep juogadimlågujn, dat mierkki 3jn.</p>
<p>Dajna vuogijn riekkni desik gájkka 31 mandáhta li juogedum. <em type="bold">9 </em></p>
<p><em type="bold">Ájrrasa ja sadjásattja biejaduvvi </em>Juohkka juohkusij, belludahkaj jali muoduk aktijmannamij mij la mandáhtav oadtjum biejaduvvi ájrrasa. Akta ájras mandáhttaj (sadjáj). Maŋŋela sadjásattja ájrrasijda biejaduvvi. </p>
<p>Almasjjiena vuostatjin mierredi gudi kandidáhta válljiduvvi. Rávkalvis (buodo) válljiduvátjit almasjjienaj la vaj kandidáhtta la binnemusát 5 % oadtjum juohkusa, belludagá jali muoduk aktijmannama ålles jiednalågos (binnemusát 25 almasjjiena). Jus kandidáhttanamma la moatten sierralágásj listan sämmi belludagás riekkniduvvi almasjjiena aktan gájkka sierra listajs. Sijás gudi li buodujn almasjjienaj hárráj de sån guhti oadtjum la ienemus almasjjienajt oadtju vuostasj sajev juohkusij, belludahkaj jali muoduk aktijmannamij, maŋep ienemus almasjjienaj oadtju nuppev sajev ja nåv vil. Jus moadda kandidáhta li oadtjum edna jiena de lenastivrra vuorot.</p>
<p>Jus juogos, belludahka jali muoduk aktijmannama li oadtjum ienep mandáhta gå kandidáhta gudi li buodujn almasjjienastibmáj bierggim aneduvvá nåv gåhtjodum ålleslåhkovuohke gå báhtsám ájrrasa biejaduvvi.</p>
<p>Juohkka ájrrasij biejaduvvi sämmi ållo sadjásattja majt juogos, belludahka jali muoduk aktijmannam la mandáhtav oadtjum, binnemusát gålmmå. Sadjásasj máhttá sadjásattjan moatte ájrrasij.</p>
<p><em type="bold">Diehtogiedde 2: Ålleslåhkovuohke </em>Ålleslåhkovuohke la vuohke biejatjit ájrrasijt gudi älla almasjjienaj válljiduvvam. Ålleslåhkovuohke merkaj válljimsiediijt bårddu dan kandidáhttanamma milta mij bajemusán tjuodtju ienemus válljimsiedilijn. Ij lágeda kandidáhtajt ma ájrrasin biejaduvvi almasjjienaj viehkijn. </p>
<p>Jus juohkusin, belludagán jali muoduk aktijmannamin la val akta lissta de mandáhta manni gájkka kandidáhtajda dan årniga milta gåk listan tjuodtju.</p>
<p>Jus juohkusin, belludagán jali muoduk aktijmannamin li moadda lista vijddu merustallam. Dahká merustallambálev juohkka mandáhttaj mij galggá biejaduvvat. Juohkka bále maŋŋela ij gehtja sunji gut la válljidum ja bårdut válljimsiediijt ådåsis namáj milta ma dal bajemusán tjuodtju. Ådå buohtastahttemlåhko riekkniduvvá boahtte nammaj dan listan gånnå dat namma mij mandáhtav váldij tjuottjoj. Ietjá kandidáhtajn bajemusán la ietjasa buohtastahttemlåhko ájmon. Dat namma manna dal la alemus buohtastahttemlåhko oadtju boahtte mandáhtav. Ja merustalli desik gájkka mandáhta li biejadum. Sämmi buohtastahttemlågo bále guovte jali ålop kandidáhta galggá sadje vuoroduvvat sijá gaskan.</p>
<p>Webbasajen www.val.se gávnnuji ienep diedo gåk buohtastahttemlågov riekkni. <em type="bold">5% </em><em type="bold">10 </em></p>
<p><em type="bold">BUOJKULVISSA BIEJADIT ÁJRRASIJT JA SADJÁSATTJAJT </em></p>
<p>Juohkusin X lidjin válljimin guokta lista kandidáhtaj, nr 00100 ja nr 00200. Gåvvå vuollelin vuoset lågev bajemus namá gengak listan.</p>
<p>Juogos X oattjoj 410 jiena. Dat vattij gålmmå mandáhtta.</p>
<p><em type="bold">Jiena ållåsit </em><em type="bold">410 </em></p>
<p>Jiena listan 00100151</p>
<p>Jiena listan 00200259</p>
<p><em type="bold">Gudi ájrrasin sjaddi? </em></p>
<p>Dajna gå buodo almasjjienajda la 5% jienajs juohkusij, belludahkaj jali muoduk aktijmannamij de mierkki akta kandidáhtta viertti oadtjot binnemusát 21 almasjjiena válljiduvátjit almasjjienaj (5% 410 jienas la 21 jiena). Duodden aj gávnnu rávkalvis binnemusát 25 almasjjienajn. Guokta kandidáhta, Karin Kanna ja Björn Baer, daj rávkalvisáj bierggijga almasjjienaj válljiduvátjit ja dajna ájrrasin biejaduvátjit.</p>
<p>Dajna gå ålop kandidáhta bierggijin rávkalvisájn almasjválljimij de galggá goalmát mándahtav biedjat ålleslåhkovuogijn. Bajemusán gengak listan gå vuostasj mándahtta l biejadum la Anders</p>
<p>Andersson (lissta 00100) ja Linn Loman (lissta 00200). Sunnu goappák buohtastahttemlågo li sämmi gå jiednalåhko gengak lisstaj, dat javlla 151 Anders Anderssonaj ja 259 Linn Lomanij.</p>
<p>Goappán la alemus buohtastahttemlåhko, Linn Lomann, oadtju goalmát mandáhtav.</p>
<p><em type="bold">Gudi sadjásattjan sjaddi? </em></p>
<p>Dajna gå ájrrasa gudi li biejadum båhti goappásj listas oadtju Juogos X guokta sadjásattja (sadjásasjjuohkusa). Galggi agev biejaduvvat binnemusát gålmmå sadjásattja juohkka ájrrasa sadjáj. Akta almasj máhttá sadjásattjan årrot moatte ájrrasij. Karin Kannaj ja Linn Lomanaj sjaddi sadjásattjan da gålmmåsa lagámusán sunnu maŋŋela listan nr 00200, dat mierkki Nina</p>
<p>Nutti, Olof Omma ja Per Peter Pilvi.</p>
<p>Björn Baeraj sjaddi sadjásattjan da gålmmåsa lista bajemusán nr 00100, dat mierkki Anders</p>
<p>Andersson, Carl Calais ja David Denson. 1. Anders Andersson2. Björn Baer3. Carl Calais4. David Denson5. Eva Erlandsson6. Fia Fjällman7. Gerd Gunnarsson8. Helena Harnek9. Inga Ingelson10. John Jansson</p>
<p><em type="bold">Grupp X </em>001001. Karin Kanna2. Linn Loman3. Mariann Monet4.Nina Nutti5. Olof Omma6. Per Peter Pilvi7. Quer Qvarts8. Rakel Ranelid9. Susanne Sikku 10. Tinna Tranström </p>
<p><em type="bold">Grupp X </em>00200 </p>
<p><em type="bold">Kandidáhta ienemus jienaj (lissta) </em></p>
<p>Karin Kanna (00200)94</p>
<p>Björn Baer (00100)25</p>
<p>Anders Andersson (00100)19</p>
<p>Linn Loman (00200)18 <em type="bold">11 </em><em type="bold">6. Manáj gus válljim njuolgga? </em></p>
<p><em type="bold">Válljimav gujddit </em></p>
<p>Gut adná vihke jali boasstot la sjaddam mij válljimbåhtusav la guosskam máhttá válljimbåhtusav gujddit. Val jienastimriektáaddne ja juohkusa, belludagá jali muoduk tjoahkkájmannama ma li válljimij oassálasstam gujddit oadtju. Gut gujddit sihtá rádjá gujddimusáv Válljimgujddimussiebrrerádáj. Válljimgujddimussiebrreráde galggá gujddimusáv oadtjum áramusát biejvev válljimbiejve maŋŋela ja maŋemusát lågev biejve maŋŋel gå válljimboados la diededuvvam.</p>
<p>Válljimgujddimussiebrreráde gähttjal gujddimusáv ja máhttá válljimav hiejtedit ja mierredit válljimav ådåsis tjadádit jus jáhkká ärádus máhttá guosskam válljimbåhtusav.</p>
<p>Jus manná rievddadit ådå riekknima baktu jali ietjá unnep dahkamusájn máhttá</p>
<p>Válljimgujddimussiebrreráde ienni Lenastivrav Norrbottena lenan gåhttjot dahkat.</p>
<p><em type="bold">Lága vuossstij brottsbalka milta </em></p>
<p>Muhtem njuolgadusájt majt li buorggum válljimin gávnnuji Brottsbalkan kap. 17 Om brott mot allmän verksamhet m.m.</p>
<p>La buorggo degu dal gähttjalit tsaggat jali válljimbåhtusav jali jienastimev ietjájduhttet. Buorggo l aj vaddet jali duosstot bálkáv jienastittjat sierraláhkáj jali ij åvvå jienastit. Ij ga oattjo åtsådit gåk soames ietjá l jienastam.</p>
<p>Dájt dáhpadusájt ij máhte Válljimgujddimussiebrreráde baktu gujddit ájnat da diededuvvi polijssaj ja máhtti álmmulasj duobbmoståvlån gähttjaluvvat.</p>
<p><em type="bold">Válljimbåhtusa </em>Riekknim ja mándahttajuogadibme Lenastivran válldá 3 biejve bájkev, dat javllá båhtusav vuorddi ållåsin moarmesmáno 29.b. Båhtusav almodi Válljimfábmudagá webbasajen www.vál.se vallak la ålles. Lenastivrra aj Sámedikke válljimbåhtusav Påvsstå- ja Sisrijkak Tidnigijn almot. <em type="bold">12 </em><em type="bold">7. Válljimfábmudagá Sámedikke válljimin </em></p>
<p type="listitem">Sámedikke válljimsiebrreráde duosstu diededimijt jienastimlåhkuj ja biejadi</p>
<p type="listitem">ájnibåddåsasj jienastimlågov,dahká aktisasjráde milta aktan Válljimfábmudagájn</p>
<p type="listitem">ájnibåddåsasj jienastimlågov gávnadahtten jus aktak dav sihtá guoradit muhtem sajijn rijkan,dåhkkit maŋemus jienastimlågov, ja</p>
<p type="listitem">vásstet jiednaduosstoma åvdås ja huksá degu dal</p>
<p type="listitem">válljimlanjáv ja åtsåt jiednaduosstojt.</p>
<p type="listitem">Lenastivrra Norrbottena lenanmierret jus soajtti gujddimusá ájnibåddåsasj</p>
<p type="listitem">jienastimlågo vuosstij,duosstu gájkka brevvajienajt ja gájkka</p>
<p type="listitem">válljimladnjájienajt,tjadát jiednariekknimav ja de juohká mandáhtajt ja</p>
<p type="listitem">mierret gudi ájrrasin ja sadjásattjan sjaddi.</p>
<p type="listitem">Válljimfábmudahka adná aktijdimåvdåsvásstádusáv válljima åvdås,</p>
<p type="listitem">adná IT-doarjjagav válljima tjuottjudusás,</p>
<p type="listitem">dahká ja radjá jienstimkårtåjt ja diededimijt</p>
<p type="listitem">jienastimriektáaddnijda.mierret aktan Sámedikkijn gånnå ájnibåddåsasj</p>
<p type="listitem">jienastimlåhko galgaluluj gávnnut vuojnnusin guoradibmáj, registart juohkusijt, belludagájt ja muoduk</p>
<p type="listitem">tjoahkkájmannamijt ja sijá kandidáhtajt, ja válljimsiediijt priennti.</p>
<p><em type="bold">Válljimgujddimussiebrreráde </em></p>
<p type="listitem">Gähttjal válljimgujddimusájt jus soajtti.</p>
<p>Válljimgujddimussiebrreráde märrádusájt ij máhte gujddit.</p>
<p><em type="bold">Sametinget </em></p>
<p>Box 90981 22 KIRUNA</p>
<p>Tel 0980-780 30</p>
<p>Fax 0980-780 31www.sametinget.sekansli@sametinget.se</p>
<p><em type="bold">Länsstyrelsen i Norrbottens län </em>971 86 Luleå </p>
<p>Tel 0920-960 00</p>
<p>Fax 0920-22 84 11www.lansstyrelsen.se/norrbottennorrbotten@lansstyrelsen.se</p>
<p><em type="bold">Valmyndigheten </em></p>
<p>Box 1219110225 Stockholm</p>
<p>Tel 08-635 69 00</p>
<p>Fax 08-635 69 20www.val.sevalet@val.se</p>
<p><em type="bold">Valprövningsnämnden </em>100 12 Stockholm </p>
<p>Tel 08-786 40 00</p>
<p>Fax 08-786 61 75riksdagsinformation@riksdagen.se</p>
</body></document>
