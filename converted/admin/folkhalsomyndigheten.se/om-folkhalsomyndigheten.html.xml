<document xml:lang="smj" id="no_id"><header><title>&#13;
	Lulesamiska — Folkhälsomyndigheten&#13;
</title><genre code="admin"/><author><unknown/></author><wordcount>369</wordcount><conversion_status type="standard"/><availability><license type="standard"/></availability><multilingual/><origFileName>https://www.folkhalsomyndigheten.se/om-folkhalsomyndigheten/information-pa-minoritetssprak/lulesamiska/</origFileName><parallel_text xml:lang="fin" location="om-folkhalsomyndigheten.html"/><parallel_text xml:lang="fit" location="om-folkhalsomyndigheten.html"/><parallel_text xml:lang="sma" location="om-folkhalsomyndigheten.html"/><parallel_text xml:lang="sme" location="om-folkhalsomyndigheten.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Barggap gájkaj riektáj buoragit viessot</p>
<p>Mijá dahkamus la åvdedit ja doarjjot sebrudagá bargov varresvuodav åvddånahttet, nievres varresvuodav duostudit ja suoddjit varresvuohtanihto umasslágásj tjerdajda.</p>
<p>Barggap dahkamusáj ráddidusás, valla vuorjját mijá dago åledi njuolgga álmmugij. Doajmmap ienni nåv gåk guovdátjin máhttudagáj ja aktijbarggo hárráj buojkulvissan dajvajda, lánndadikkijda ja kommuvnajda, lenastivrajda ja miellogisvuohtaorganisasjåvnåjda sijá bargon.</p>
<p>Buorre varresvuohta l ájnnasamos viessomin ienemusájda. Ulmutjij varresvuohta Svierigin la guhkes ájgen buoreduvvam. Gasskaviessomguhkkudahka lassán ja ietjá mihto varresvuohtaj aj manná buorre guovlluj. Tjoahkkájgessusin viessop buorebut, valla sieradusá juohkusij gaskan gejn li nievremus ja buoremus varresvuohta vuojnnet lassán gå unnu.</p>
<p>Midjij la danen stuorra dahkamus åvdåjdit ájnnasamos álmmukvarresvuohtaássjijt ja viehkedit gádodit hieredisájt ma gávnnuji vaj ålles álmmugin galggá buorre ja avtalágásj varresvuohta.</p>
<p type="title">Muhtem álmmukvarresvuohtaássje maj</p>
<list><p type="listitem"><em type="italic">Alkohola, narkotihka,'dopning', tubáhka ja spieledit biednigij birra </em>Ájnas ulmme mijá bargguj la unnedit tubáhka anov ja unnedit alkoholas vahágijt. Barggap vil sebrudahkaj mij la váni narkotihka- ja drogaj dagi ja unnedittjat spieledimboastoanov. </p>
<p type="listitem"><em type="italic">Psykalasj varresvuohta ja bajássjaddamvidjura </em>Barggap psykalasj nievresvarresvuodav ja iesjgåddemav ålles álmmugin hieredit, ja sierraláhkáj tjalmostip mánájt ja nuorajt. Barggap aj nannodittjat avtalágásj riektájt ja máhttelisvuodajt vájku seksuálalasj tjärdda ja sjiervveidentitähtta. </p>
<p type="listitem"><em type="italic">Seksuálalasj varresvuohta </em>Aktidip ja vijdábut åvdedip duostudiddje dagojt hivaj ja ietjá seksuálalasj sirdedum dávdajda. </p>
<p type="listitem"><em type="italic">Fysalasj birás </em>Miján la dahkamus ájttsat, duostudit ja gádodit varresvuohtavádájt birrasin. </p>
<p type="listitem"><em type="italic">Soahpomsuodje ja såpulis dávda </em>Åvdåsvásstedip álmmuga suojes såhpulis dávdajda ja ålles ájgev váksjop infeksjåvnnådávdaj åvddånimev goappátjagá rijkalattjat ja rijkajgasskasattjat. Guoradallamijt dahkap mijá laboratåvråjn ja gárvesvuohta le åhtsusijs guoradallamijt dahkat sierralágásj såhpulis dávdajda jánndura birra. </p>
<p type="listitem"><em type="italic">Gábnnjadálkudime </em>Ráddidussáj oajvvadisájt vaddep makkir gábnnjadálkudime galggi gávnnut rijkalasj gábnnjadálkudimprográmmajn. Danen la ájnas váksjut prográmmajt ma gávnnuji árvustalátjit jus la dárbulasj dajt rievddadit. </p>
<p type="listitem"><em type="italic">Antibiotihkaresistänssa </em>Bakteria ma li åvdedam vuosteldimfámov, resistensav, antibiotihkaj la lassániddje vuorrádis. Tjoahkkájbiedjap ja diedojt vijdedahttep goappátjagá sujtuj ja álmmugij majt máhttá dahkat nihtov unnedittjat. Ájnas la aj hieredit patienta soaboduvvi sujton. </p>
</list><p type="title">Oanes diedo Álmmukvarresvuohtafábmudagá birra</p>
<list><p type="listitem">Álmmukvarresvuohtafábmudahka vuododuváj ådåjakmáno 1.b. 2014.</p>
<p type="listitem">Doajmma gávnnu goappátjagá Solnan ja Staaren.</p>
<p type="listitem">Miján li bájkoj 500 bargge.</p>
<p type="listitem">Fábmudahka le Sosiáladeparetmenta vuollásasj.</p>
</list><p type="title">Aktavuodav válldet</p>
<p>Priváhttaulmutja vuoseduvvi 1177 Vårdguiden rádevaddemij ja vähkkáj jali lagámus sujttoguovdátjij, infeksjåvnnåklinijkkaj jali gábnnjadálkudimduostudahkaj medisijnalasj árvustallamij.</p>
<list><p type="listitem"><em type="italic">Telefåvnnå </em>010-205 20 00 </p>
<p type="listitem" xml:lang="nno"><em type="italic">E-påvsstå </em>info@folkhalsomyndigheten.se </p>
<p type="listitem" xml:lang="nob"><em type="italic">Påvsstå </em>Folkhälsomyndigheten, 171 82 Solna Folkhälsomyndigheten, Box 505, 831 26 Östersund </p>
<p type="listitem" xml:lang="swe"><em type="italic">Guossidibme </em>Nobels väg 18, Solna Campusvägen 20, Östersund </p>
</list><p type="title" xml:lang="sme">Covid-19</p>
<p>Suoddjit ietjat ja iehtjádijt soahpodimes</p>
<p xml:lang="swe">Uppdaterat: 2020-05-18</p>
<p xml:lang="nno">Dela på LinkedIn</p>
</body></document>
