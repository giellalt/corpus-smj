<document xml:lang="smj" id="no_id">
  <header>
    <title>Válggat / Valg 2017</title>
    <genre code="admin"/>
    <author>
      <unknown/>
    </author>
    <year>2017</year>
    <wordcount>843</wordcount>
    <conversion_status type="standard"/>
    <availability>
      <license type="standard"/>
    </availability>
    <parallel_text xml:lang="nob" location="nsr_valgmagasin_trykkfil_2017_smj.pdf"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p type="listitem">
      <em type="bold">– Tjaktjaj gåhttjop bihtámsámegiela kurssaj. Vuona bielen la bihtámsámegiella dagu <span type="quote">“vajálduhtedum”</span> </em>
    </p>
    <p><em type="bold">giella, valla bihtámsáme galggi val diehtet ep la galla sijájt vajálduhttám, javllá Mikkel Eskil Mikkelsen guhti NSR-siebrev Sálto Sámesiebrev jådet ja la NSR:a bajemus ájras Vestarmera válggabijran.</em> </p>
    <p>Mikkel Eskil (28) boahtá Ájluovtas Divtasvuonan ja sån la dat vuostasj buolvas mánájs gudi bajássjaddin julevsámegielajn vuostasjgiellan mánájgárden ja skåvlån. Æjgádij tjadá la vásedam man låssåt máhttá liehket giela åvdås rahtjat, ja vuojnná ælla åvvå aktak ietjá ássje sebrudagán ma sæmmi ållo dåbdojt ja berustimev båktå dagu sámegiela.</p>
    <p type="listitem">– Juohkkahattjan la juokkirak aktijvuohta vájmo gielajn, vájku dal mijájs li dav válldám jali rahtjap dav bessat ságas</p>
    <p>tit. Duodden jáhkáv sierraláhkáj hådjånip gå árvvedip man alvos gielladille la, ja gå jårråp ietjama aktisasj giellarahtjas-timen. Dát guosská gájka gielajda, valla sierraláhkáj unnep gielajda. Dássta muv berustibme boahtá, javllá Mikkelsen guhti l Vestarmera válggabijra 1.-kandidáhtta.</p>
    <p><em type="bold">Giellaådåstus</em> </p>
    <p>Vallak Aili Keskitalo presidænntan álgij jagen 2013 guorrasij ráddidusájn almulasj giellanammadusáv jåhtuj biedjat. Tjuovvovasj ráddidusájggudagá galggap jåhtuj biedjat moaddásijt dajs dåjmajs majt nammadus buvtij tjielggidusán Vájmo giella. Nora Marie Bransfjell (62) la iellemájgev oarjjelsámegielajn barggam, ja åhpadiddjen sån sámegiela åhpadime hássta-lusájt dåbddå. Dálla la vuostasj sajen NSR:a listan oarjjelsámeguovlon ja akta sivájs la sån sihtá oarjjelsámegielav nannit.</p>
    <p type="listitem">– Giellanammadus la vuosedam moadda hásstalusá ma hæhttuji avta bále tjoavdeduvvat. Ássje la gåktu dilev láhtjet</p>
    <p>jus sihtá ielle sáme gielajt, ja de la sáhka åvdåsvásstádusás organiserima hárráj gitta makkir riektá dujna ja mujna galggi. Dát la nav alvos barggo váj mij NSR:an miejnnip dárbahip almma nasjonála giellaådåstusáv, javllá Bransfjell.</p>
    <p><em type="bold">Gájkajda guosská</em> </p>
    <p>Nora Mariej la árggabiejvve dat mij merkaj juojddáv jus giella galggá bierggit sihke vuorrasij ja nuoraj gaskan.</p>
    <p type="listitem">– Jus ållu riekta de la nav álkke jut máná galggi bessat gullat</p>
    <p>sámegielav ja sámástit sijdan, skåvlån ja gå iehtjádijt iejvviji bájkálasj sebrudagán. Mij politihkkára ep máhte sijddagielav mierredit, valla máhttep gáhttit jut máná oadtju sajijt sáme mánájgárdijn, ja máhttep barggat váj máná oadtju sajijt sáme mánájgárdijn, ja váj skåvlåjn oahppofálaldahka bárrán, javllá Nora Marie.</p>
    <p type="listitem">– Luodjomláhkáj hæhttup álu rahtjat daj fálaldagáj åvdås masi miján ja mijá mánájn la riektá. Dán ja ietjá siváj diehti lip mij NSR:an guhkijt barggam sáme giellaoahttse åvdås,</p>
    <p>mav giellanammadus aj dálla la doarjjum, javllá Bransfjell. Giellabarggo la prosjækta mij manná moadda buolva åvdåsguovlluj, ja sihke nuora ja vuoras ulmutja hæhttuji berustahttját. Mikkel Eskil ja Nora Marie mielas la ájnas buorre gielalasj aktijvuodajn ållessjattugij ja vuorrasij jus mánájn galggá viesso giella.</p>
    <p type="listitem">– Divtasvuonan li miján buorre vásádusá giellatjiehppevirgij ja prosjevtas Rádnastallam mánájgárdijn ja vuodoskåvlå</p>
    <p>oahppij, gånnå lasse giellaressursa ja ienep ållessjattuga låggŋiji ålles gielladilev. Dát bådij sadjásis NSR:a ájgen Sámedikken, ja dákkir prosjevtajs sihtap ienebut boahtte ájggudagá. Goarssá lav gå NSR Sálto sámesiebre baktu li jådedam Rádnastallam prosjevtav, mij la sámegielak familjajda giellaarena. Dájna ájggop joarkket, javllá Mikkel Eskil Mikkelsen. - Ihkap dárojduhttem mijá álmmugav tjuoldij, valla ållu visses lav aktan galggap ietjama gielajt bisodit. Nav ålov vájmo gielav iehttsep, låhpat Mikkelsen.</p>
    <p><em type="bold">Ienemus sámijn li subttsasa gåktu assimilerimpolitihkka la sijá iellemijda vájkkudam. Dájt subttsasijt galggap gullat gå vijmak duohtavuohta- ja såbadimkommisjåvnåv oadtjop. Dárojduhttema vájkkudusá juohkka sajen gávnnuji, ja vájku sierraláhkáj tjielggasit vuojnnuji dåppe gånnå giella la gáhtum, de ålles álmmuk assimilerimpolitihka noade vuolen gierddin.</em> </p>
    <p>Henrik Olsen la Gájvuonas Nuortta-Råmsås. Ietjas vásádusáj diehti, måttij jagij rahtjamij sámegiela ja kultuvra åvdås sij-ddasuohkanin, diehtá Henrik Olsen sámevuodav la vejulasj ruopptot válldet, valla dat gájbbet máhtov ja buorremielakvuodav.</p>
    <p type="listitem">– Edna la báhtsám subttsadahtá gåktu dárojduhttem lij ja ájn vájkkut sihke mijájt ja kvenajt. Jus galggap ålles Sámev</p>
    <p>låggŋit, de hæhttu ieneplåhkosebrudahka dádjadit ja dåhkk-idit assimilerimpolitihkka duodaj gávnnuj. De hæhttup guoradallat mij ajtu dáhpáduváj daj badjelasj 100 jage stáhta assimilerim vibáj, ja gåktu vil uddnik ådå hámij viessu. Dán-na la ham sáhka mijá aktisasj histåvrå birra, javllá Henrik Olsen. Olsen, guhti iesj la akta sijájs gut la gielav massám dárojduhttema diehti, oattjoj åvdåsvásstádusáv dárojduhttemássjij åvdås sámediggeráden 2016:n ja jåhtuj biejaj dav mij dálla sjattaj mærrádussan Stuorradikken jut duohtavuohtakom-misjåvnåv oadtjop. Gå dálla ådåsit válgajda ájggu Gáisi válg-gabijran de la kommisjåvnå bargo tjuovvolibme akta sivájs.</p>
    <p type="listitem">– Dálla álgon la ájnas jut kommisjåvnå mandáhtta sjaddá</p>
    <p>nuoges vijdes, ja jut Sámedigge bæssá tjielggasit bargov vájkkudit. Hæhttup bærrájgæhttjat váj ålles sáme sebrudah-ka gullu. Merrasámij subttsasij rájes dajs måttijs unnep bájkijs Sámev miehtáj, gitta subttsasijda lullesámijs gudi hæhkkat gålmå stáhtarájájs æráduvvin, galggi subtsastuvvat.</p>
    <p>Jus navti galggá sjaddat de hæhttu Sámedigge álgo rájes juo sæbrrat, javllá Henrik Olsen kommisjåvnå bargo vijddudagá gáktuj.</p>
    <p><em type="bold">Ájnas sáme nuorajda</em> </p>
    <p>Aj NSR:a nuorajnammadus (NSR-N) li berustahttjám duohtavuohta- ja såbadimkommisjåvnå ásadimes. Ánna-Katri Helanderij NSR-N:an la ájnas 2017 árkkabiejvverasismav dádjadit dárojduhttema vájkkudussan. NSR-N javllin nju-olgga dárojduhttem vil uddnik gávnnu gå ietjasa vuojnov åvdedin guláskuddamin Stuorradikken.</p>
    <p type="listitem">– Sávvap kommisjåvnnå galggá nuorra sámijda viehkken</p>
    <p>buorijn mielajn boahtteájge sisi lávkkit. Valla de hæhttu kommisjåvnnå sjaddat prosæssan masi ålles stuorse-brudahka sæbrrá. Maŋŋela hæhttu máhtto mij kommisjåvnå bargo baktu åvddån boahtá oadtjot ienep sajev oahppoplánajn ja skåvlån åbbålattjat, javllá Helander.</p>
    <p type="listitem">– Mijá duogen la jut udnásj nuora ja boahtte buolva mijá histåvrå birra oahppi. Mij gudi lip nuora dárbahip ietjama</p>
    <p>histåvråv dåbddåt, váj bessap liehket jaska ietjama identite-htan. Duodden galggi iehtjáda ienebuv oahppat mijá birra kommisjåvnå bargo diehti. Mijá aktisasj histåvrrå galggá bihkusij boahtet. Gå dasi ållip de galgalittjajma aktan váttsatjit åvddålijguovlluj, låhpat nuorajpolitihkkár.</p>
  </body>
</document>
