<document xml:lang="smj" id="no_id"><header><title>Javllavarrudagá NSR presidænntaævtodusás, Aili Keskitalo – NSR</title><genre code="admin"/><author><unknown/></author><year>2016</year><wordcount>478</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/5377/javleheelsegh-nsr-presideentekandidaateste-aili-keskitalo?lang=smj</origFileName><parallel_text xml:lang="nob" location="romjulshilsen-fra-nsrs-presidentkandidat-til-sametingsvalget-aili-keskitalo.html"/><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p type="title" xml:lang="sme">Javllavarrudagá NSR presidænntaævtodusás, Aili Keskitalo</p>
<p xml:lang="nob">NSR   Politikk , Sametingsgruppa  0</p>
<p xml:lang="nob">(Du kan velge nordsamiske (finsk), lulesamiske (dansk), sørsamiske (svensk) eller norske undertekster under innstillinger.)</p>
<p><em type="italic">Gieres gájka </em></p>
<p>Dán jage lidjin javla sierráláhkáj buorisboahtema munji guhka ja låsså tjavtja maŋŋela. Sávav diján aj la læhkám ráfálasj javllaájllek. Boahtte jage galggap ávvudallat 100 jage sámepolitihkalasj bargojn gå æjvvalip Tråanten (Roandemin) 2017 guovvamáno. Sávav nahkap 2017 jage såbadit sáme sebrudagán, jut gájka lulujma dåbddåt ienep aktijvuodav ja fámov. Tjavtjan lij miján gielladagástallam mij lij gássjel, valla ihkap mij gájka máhttep juojddáv dassta oahppat?</p>
<p>Vájku gåggu manádav ja sámijt iejvviv, de iejvviv aj várnnahisvuoda subttsasijt. Merragátten la ienemusát duv subtsas guhti illa bessam sámegielav oahppat dárojduhttema diehti mij muv ienemusát duohtat. Dådnå guhti muhttijn dåbdå degu sáme sebrudagá ålggolin. Ihkap la gullam dådnå illa nuoges buorre sábme, danen gå muhttijn ij la sáme aktisasjvuohta duodaj nuoges sebradahtte. Ihkap jur dat sámegiella masi dån gullu dakkár giella majt e galles buvte, ja dan diehti gássjelabbo oahppat.</p>
<p>Ij vájmogielav buktet. Dat dåbddo ij la munji amás. Muv æjgáda ejga munji sámásta, vájku ietja sámástijga. Luohtedin dallusj ájge rádijda fáhkaulmutjijs jut mánájda ij lim buorre guovtegielak liehket. Munji sjattaj stuorra guorosvuohta, vájnno.</p>
<p>Maŋŋela iellemin, maŋŋel gå ållessjattugin lidjiv sámegielav oahppam ja jur lidjiv ietjam vuostasj mánáv riegádahttám, vásediv ietjá lágásj várnnahisvuodav. Galggiv gus sámástit da vierdev majt buktiv, mij ietjam mielas ij lim nuoges? Ihkap de sjaddiv masset dav persåvnålasj lahkavuodav mij galggá iedne ja niejdas gaskan?</p>
<p>Lidjiv ájn skihppijvieson gå dav alvos mærrádusáv dahkiv, mánájn asken. Álgon mánnáj tsamádiv – nav suorgganahtte ja várnaj lij vásádus. Gå dálla ruopptot gehtjadav dási, de sjattav goarssá. Dálla diedáv riekta válljijiv, ja dát válljim la ihkap dat massta lav ienemus mihá uddni. Lav aj mihá gå dálla jagen 2016 almulasjvuodan sámástav, vájku juohkka vuostasgielak máhttá dunji javllat muv giella galla ij la mettulasjvuodaj dagi.</p>
<p>Gå ságastav moaddásij sijájs gænna la sámegiella sijddagiellan, de la ietjá várnnahisvuohta ja báktjasa. Dádjadav gåktu dujna gævvá, dån guhti ihkap la givseduvvam danen gå la sábme ja sámásta. Ihkap gullam la duv dárogiella ij la perfekt muv lágátjijs, gænna l dárogiella vuostasjgiellan. Ihkap aj dåbdå dakkir persåvnålasj åvdåsvásstádusáv dassta jut mijáj duogen la, guhti sámástip, gielav åvddålijguovlluj bisodit.</p>
<p>Sáme álmmuk, sávav javlaj badjel validip ietjama sebrudagá ærránimev tjoavddet. Vuoj ibmahijt gå miján ájn li ietjama giela. Mij gájka, ietjama tjehpudagáv, dahkat majt máhttep váj boahtteájggáj aj bissu. Sávav dáv bargov aktan máhttep dahkat, vani gillarij gahttjamis ja ieridit almma ja rasjes sámij gaskan. Danen gå mij lip gájka sæmmi buorre sáme. Dån guhti sámásta. Ja dån guhti illa sámegielav oahppam.</p>
<p>Sávav oadtjobihtit ráfálasj basijgasskabiejvijt, ja jut bases boahtep ådå fámoj ja luohtádusájn nubbe nubbáj. Sávav ájn buorre javlajt!</p>
<p>NSR åhtså nuorajtjállev</p>
<p>Ávvudalli gå Divtasvuodna juogeduvvá</p>
<p type="title" xml:lang="eng">Related Posts</p>
<p xml:lang="nob">Politikk , Sametingsgruppa</p>
<p type="title">Le gus gruvvodåjma-vuosteldibme jåksåm Divtasvuodnaj ja Hábmerij?</p>
<p xml:lang="nob">Politikk , Sametingsgruppa</p>
<p type="title">Ávvudalli gå Divtasvuodna juogeduvvá</p>
<p xml:lang="nno">Nyheter , Politikk , Sametingsgruppa</p>
<p type="title">Bivddi stáda sámijt káffaj</p>
</body></document>
