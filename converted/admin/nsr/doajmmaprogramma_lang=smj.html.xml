<document xml:lang="smj" id="no_id"><header><title>Doajmmaprográmma – NSR</title><genre code="admin"/><author><unknown/></author><year>2013</year><wordcount>1950</wordcount><conversion_status type="standard"/><availability><license type="standard"/></availability><multilingual/><origFileName>http://nsr.no/valgga-2013/valggaprogramma/doajmmaprogramma?lang=smj</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p type="title">Doajmmaprográmma</p>
<p><em type="bold">SISADNO:  </em><em type="bold">Sámedigge </em><em type="bold">Sáme aktisasjbarggo </em><em type="bold">Giella </em><em type="bold">Varresvuohta ja hukso </em><em type="bold">Åhpadus ja mánájgárde </em><em type="bold">Alep oahppo ja máhttoåvddånahttem </em><em type="bold">Kultuvrra ja valástallam </em><em type="bold">Duodje </em><em type="bold">Duobddága ja birás </em><em type="bold">Æládus ja årrom </em><em type="bold">Media ja guládallam </em><em type="bold">Rijkajgasskasasj barggo </em><em type="bold">Iellemvuojnno ha vuojŋŋalasj árvo </em></p>
<p xml:lang="deu"><em type="bold">SÁMEDIGGE  </em></p>
<p><em type="bold">VSR ájggu barggat nav vaj: </em></p>
<list><p type="listitem">Sámedigge galggá oadtjot ienep vájkkudimfámov daj ássjij gáktuj majt Sámedigge iesj defineri</p>
<p type="listitem">Sámedigge viertti vuorodit aktijvuodav jienastiddjij ja liehket gievra åvdedittjat ássjijt ja dan baktu liehket vuojnnusin sámij guovlojn ja sebrudakdágástallamin dábálattjat</p>
<p type="listitem">Sámedigge oadtju budsjæhttarádádallamijt stáhtajn</p>
<p type="listitem">konsultasjåvnnåårniga nanniduvvi ja vaj lága baktu Sámedigge sjaddá duohta konsulterimbielle stáhta ja bájkálasj oajválattjaj gáktuj</p>
<p type="listitem">AN deklarasjåvnnå iemeálmmuk rievtesvuodaj birra ja ietjá rijkajgasskasasj ræjdo sjaddi oassen vuona lágas ja sámepolitihkas</p>
<p type="listitem">Sámedigge galggá aktijvalattjat sæbrrat Sámelága dárkestibmáj</p>
<p type="listitem">åvddånahttet aktisasjbargov stáhta etáhtaj, fylkasuohkanij ja suohkanij</p>
<p type="listitem">prosæssa Sámeriektánammadus 2 vas boahtá jåhtuj. Álgon galggá barggo sámij guovloj guoradallamijn ja identifiserimijn vuoroduvvat.</p>
</list><p><em type="bold">SÁME AKTISASJBARGGO  </em></p>
<p><em type="bold">VSR ájggu barggat nav vaj: </em></p>
<list><p type="listitem">aktisasjbarggo arvusmahteduvvá sámij gaskan rijkarájáj iesjgeŋga bielen</p>
<p type="listitem">Nuorttarijka Sámekonvensjåvnnå ratifiseriduvvá ja implementeriduvvá, ja Sáme Parlamentáralasj Ráde åvddånahteduvvá buohta dajna</p>
<p type="listitem">aktisasj sáme giellabarggo gåtseduvvá ja åvdeduvvá</p>
<p type="listitem">Sámeráde åvddånahttemvejulasjvuoda bissu</p>
<p type="listitem">aktisasj njuolgadusá jienastuslågo tjáledibmáj tjielggiduvvi</p>
<p type="listitem">aktisasj dáhtu Sámediggeválgajda Sámen tjielggiduvvá</p>
</list><p><em type="bold">GIELLA  </em></p>
<p><em type="bold">VSR ájggu barggat nav vaj: </em></p>
<list><p type="listitem">bærrájgæhttjamorgádna jali oahttse sámegiela gáktuj ásaduvvá, mij máhttá tjårggit vaj sámelága giellanjuolgadusá tjuovoduvvi</p>
<p type="listitem">ásaduvvi ienep sáme giellaguovdátja</p>
<p type="listitem">giellaguovdátjij vuodoruhtadibme nanniduvvá</p>
<p type="listitem">ásaduvvá moattejahkásasj strategalasj prográmma sáme giellaguovdátjijda, mij vaddá giellaguovdátjijda stuoráp máhttelisvuodav prosjevtajt jåhtuj biedjat</p>
<p type="listitem">arvusmahteduvvá ávkástallat giellaguoddijt ja almmamáhtudagáv sámegiellaåhpadusá juohkka dásen</p>
<p type="listitem">sáme bájkkenamá aneduvvi gæjnnogalbajn ja kártajn gånnå sáme bájkkenamá gávnnuji</p>
<p type="listitem">ienep sáme gæjnnonamá adnuj váldeduvvi gånnå dat le luondulasj</p>
<p type="listitem">juohkka almulasj tsiekkadusá sáme guovlojn galbbiduvvi sámegiellaj</p>
<p type="listitem">ásaduvvi sámegielak lájddistiddje ma ulmutjijt måvtåstuhtti sámegielav anátjit ásadusájn</p>
<p type="listitem">dille látjeduvvá sámegiela adnuj diehtojuohkem- ja guládallamteknologijas</p>
<p type="listitem">adnuj båhti hoalle báhkogirje sámegiellaj</p>
<p type="listitem">buvtaduvvi ienep prográmma sámegiellaj dáhtortelefåvnåjda ja næhttabrehtajda</p>
<p type="listitem">sámegiella sjaddá luondulasj oassen mánáj árggabiejves duola degu multimediaj ja girjálasjvuoda baktu</p>
<p type="listitem">máhttá joarkket ållessjattukåhpaduslåpptimav gånnå sámegiella le guovdátjin</p>
<p type="listitem">Sámelága giellanjuolgadusá hiebaduvvi nav vaj sáme addnij dárbo sjaddi guovdátjin</p>
<p type="listitem">Sámelága giellanjuolgadusá hiebaduvvi nav vaj da båhti ávkken divna sámijda, berustahtek makkár suohkanin årru</p>
<p type="listitem">ållessjattuk sámij rievtesvuoda sámegielaåhpadussaj tjårggiduvvi lága ja ruhtadimårnigij baktu, duola degu vaj oassti ulmutjijt friddja bargos oahppama diehti barggoájge.</p>
</list><p xml:lang="fkv"><em type="bold">VARRESVUOHTA JA HUKSO  </em></p>
<p><em type="bold">VSR ájggu barggat nav vaj: </em></p>
<list><p type="listitem">Sámedigge oadtju rievtesvuodav nammadit stivrraájrrasijt varresvuodaásadusájda</p>
<p type="listitem">sáme spesialisstadoavterguovdásj åvddånahteduvvá sáme máhtudakguovdátjin somáhtalasj medisijna hárráj, ja organiseriduvvá aktan SÁNAG:ijn</p>
<p type="listitem">sáme varresvuoda organisasjåvnå nanniduvvi ja tjårggit addnijorganisasjåvnåj ásadimev, Sámedikke vájkkudamnævoj baktu</p>
<p type="listitem">sáme perspektijvva boahtá aktandoajmmamådåstussaj</p>
<p type="listitem">máhtudahka sáme giella ja kultuvradádjadusá hárráj nanniduvvá Mánáj-, nuoraj- ja fámilljaåssudagán (BUFETAT)</p>
<p type="listitem">hiehtediededimdievnastusán le stuoves sámegielakmáhtudahka</p>
<p type="listitem">gávnnuji buorre dålkkumdievnastusá ja sámegielak diedo sáme pasientajda skihppijviesojn</p>
<p type="listitem">sáme máhtudahka nanniduvvá Stáhta mánájvieson Råmsån</p>
<p type="listitem">sáme mánáj rievtesvuoda giellaj ja kultuvrraj doajmmi gå gávnadi mánájsuodjalimdievnastusáj, biebbmosijdaj, ja mánájsuodjalimásadusáj</p>
<p type="listitem">tjadáduvvá kampánnja åttjudit sáme biebbmosijdajt</p>
<p type="listitem">ásaduvvá sáme mánájoahttse</p>
<p type="listitem">duohtan dagáduvvá sáme árvvodáhkádus vuorrasijda. Sáme vuorrasijn galggá liehket rievtesvuohta sujttuj gånnå vuorrasij sáme giella ja kultuvrra vieleduvvá</p>
<p type="listitem">SÁNAG:an galggá liehket stuoves sujttimfálaldahka sámijda miehtáj rijka, ja dan baktu liehket nasjunála máhtudakguovdásj</p>
<p type="listitem">iesjsårmmima duostudimbarggo nanniduvvá</p>
<p type="listitem">ienep fálaldagá ásaduvvi sáme nuorajda gånnå alkohola ij fáladuvá</p>
<p type="listitem">sáme pasienta galggi máhttet hållat sámegielav Pasiænntamanojn</p>
<p type="listitem">sáme skihppijsujtáråhpadus ásaduvvá</p>
<p type="listitem">åhpaduvvi ienep sámegielak varresvuoda- ja sosiálabargge, ja bargge kriminálahuksuj.</p>
</list><p xml:lang="fkv"><em type="bold">ÅHPADUS JA MÁNÁJGÁRDE  </em></p>
<p><em type="bold">Mij guosská MÁNÁJGÁRDIJDA de ájggu VSR barggat vaj: </em></p>
<list><p type="listitem">lága baktu nanniduvvá individuála rievtesvuohta sáme mánájgárddesadjáj</p>
<p type="listitem">ásaduvvi ienep sáme mánájgárde</p>
<p type="listitem">sáme mánáj ja nuoraj rievtesvuoda giellaåhpadussaj duohtan dagáduvvi diehtojuohkembargo, skåvllåæjgádij åvdåsvásstádusá ja bærrájgæhttjama baktu</p>
<p type="listitem">ienep mánájgárddeåhpadiddje åhpaduvvi gejn le sáme giella- ja kultuvramáhtudahka</p>
<p type="listitem">vatteduvvá ienep ruhtadoarjja sámegielak mánájgárdijda</p>
<p type="listitem">åvddånahteduvvi ienep pedagogalasj viehkkenævo sáme mánájgárdijda</p>
</list><p><em type="bold">Mij guosská SKÅVLÅJDA ájggu VSR barggat vaj: </em></p>
<list><p type="listitem">åhpadusláhka rievddaduvvá ja dan baktu sáme mánájda vatteduvvá individuála rievtesvuohta åhpadussaj sámegielan ja sámegiellaj, ja dát duodaj doajmmá duohtavuodan</p>
<p type="listitem">åvddånahteduvvi ja váldeduvvi adnuj modella åhpadussaj oahppijda gejn le sámegiella nubbengiellan ja ma dahki dájt oahppijt dåjmalasj guovtegielagin</p>
<p type="listitem">fálaldahka oahppijda gudi válljiji sámegielav vuostasjgiellan ja åhpadusgiellan vuodoskåvlån galggá liehket avtadássásasj fálaldagájn majt oahppe gejn le dárogiella vuostasjgiellan vuodoskåvlån oadtju</p>
<p type="listitem">oahppe gudi válljiji sámegielav vuostasjgiellan galggi oadtjot nav buorre gå vejulasj ævtojt sjaddat luondulasj giellaguodden sáme sebrudagán</p>
<p type="listitem">aktisasj sáme oahppoplána ja oahpponævo sáme fágajda dagáduvvi</p>
<p type="listitem">ásaduvvi årniga vaj giella- ja kulturguodde aneduvvi álu, ájnas vuorrasap ulmutja resurssaulmutjin árbbediedoj ja sámegiela åhpadime aktijvuodan</p>
<p type="listitem">sáme sierrapedagogalasj doarjjavuogádahka nanniduvvá</p>
<p type="listitem">asstoájggefálaldakårdnigin ja kultuvralasj skåvllåvuossan gávnnu sáme sisadno</p>
<p type="listitem">sáme joarkkaskåvlåj háldadime åvdåsvásstádus sirdeduvvá Sámediggáj</p>
<p type="listitem">sáme joarkkaskåvllå åvddånahteduvvá nasjunála resurssa- ja máhtudakguovdátjin sáme åhpadussaj joarkkaskåvllådásen</p>
<p type="listitem">åhpadusláhka rievdaduvvá vaj vaddá sáme oahppijda rievtesvuodav åhpadussaj sámegiellaj joarkkaskåvllådásen</p>
<p type="listitem">ásaduvvá åhpadusfálaldahka joarkkaskåvllådásen sáme oahppijda divna sáme giellaguovlojn</p>
<p type="listitem">regionála joarkkaskåvlå, aktan fylkasuohkanij, oadtju ásadit sáme sisanov ietjasa fáhkafálaldagájda</p>
<p type="listitem">fáhkaåhpadusfálaldahka boatsojsujtos, duojes, tjoahkkeæládusás ja luondo ávkástallamis nanniduvvá</p>
<p type="listitem">stipænndaårdniga oahppijda gejn le sámegiella fáhkajuohkusin nanniduvvá</p>
<p type="listitem">sámegiella vuostasj- jali nubbengiellan joarkkaskåvlån galggá vaddet lijggetjuokkajt alep åhpadusá sisiválldema aktijvuodan</p>
<p type="listitem">rámmaævto sámegiela åhpadussaj nanniduvvi vaj oahppijda vatteduvvá åhpadus ietjasa gielladásen</p>
<p type="listitem">ásaduvvi ruhtadimårdniga skåvllåklássajda ma hálijdit guossidit ietjá guovlojt Sámen</p>
<p type="listitem">ásaduvvá rájájrasstididdje aktisasjbarggo åhpadusásadusáj gaskan joarkkaskåvllådásen</p>
<p type="listitem">sámegiela guhkásåhpadibme nanniduvvá ja fágalasj åvddånibme tjårggiduvvá</p>
<p type="listitem">dagáduvvá sierra sáme ållessjattukåhpaduspládna, mij sisadná guoradallamav dárbojs, åvdåsvásstádusás ja barggojuogadimes sáme ållessjattukåhpadusán</p>
<p type="listitem">ásaduvvá værmádahka sámegiela ållessjattukåhpadusá aktørajda</p>
<p type="listitem">sámegiella vieresgiellan ja prográmmafáhkan viertti oadtjot doarjjagav stáhtas, ja juollodime vierttji gåbttjåt skåvllåæjgáda duohta gålojt</p>
<p type="listitem">stáhtta viertti álgadit ja ruhtadit åhpadimev åhpadiddjijda gejn le sámegiella máhtudakmihtto ja vaddet rektorijda vælgov juohket diedojt rievtesvuodaj birra sámegielaåhpadusán</p>
<p type="listitem">sáme oahppijda le máhttelisvuohta buorre sáme oahpponævojda juohkka fágan vuodoåhpadusán</p>
<p type="listitem">galggi vuorodit ådå teknologijav nav vaj sáme skåvllå le åvdemusán mij guosská ådå digitála oahpponævojda</p>
<p type="listitem">sáme árbbedábe, giella, kultuvrra ja vuodulasj árvo gávnnuji oahppoplánan</p>
<p type="listitem">gávnnu máhttelisvuohta åhpadiddjijda sáme máhtudagájn oasteduvvat friddja bargos oahpponævvobargguj</p>
<p type="listitem">åvddånahteduvvi pedagogalasj vuoge sámegiela åhpadussaj.</p>
</list><p xml:lang="fkv"><em type="bold">ALEP OAHPPO JA MÁHTTOÅVDDÅNAHTTEM  </em></p>
<p><em type="bold">VSR ájggu barggat nav vaj: </em></p>
<list><p type="listitem">Sámi Allaskåvllå ájge milta åvddånahteduvvá sáme universitehttan</p>
<p type="listitem">ásadusá gejn la åvdåsvásstádus ja dåjma sáme alep åhpadusá ja dutkama hárráj nanniduvvi ja arvusmahteduvvi aktan bargatjit</p>
<p type="listitem">dutke arvusmahteduvvi anátjit sámegielav dutkamgiellan</p>
<p type="listitem">oadtjop ienebujt sáme dábálasjfága- ja mánájgárddeåhpadiddjeåhpadussaj, duola degu stipænndaårnigij ja gájdosåhpadusfálaldagáj baktu</p>
<p type="listitem">ienebu válljiji sámegiela alep åhpadusáv, buorep oahppofálaldagáj ja stipænndaårnigij baktu</p>
<p type="listitem">máhtto sáme ássjij birra galggá liehket oassen profesjåvna- ja vuodoåhpadusás juohkka allaskåvlån ja universitehtan</p>
<p type="listitem">sáme åhpadiddjijda gávnnu joarkka- ja lasseåhpadusvejulasjvuoda</p>
<p type="listitem">mujto ja histåvrå bisoduvvi majt bájkálasj ja regionála sáme guovdátja ja siebre li tjoahkkim ja háldadam</p>
<p type="listitem">duodastuvvam sáme árbbediehto máhttá biejaduvvat vuodon dutkamij ja sæmmi ævtoj milta gå dutkam ietján biejaduvvá vuodon háldadibmáj</p>
<p type="listitem">priváhta álgadime doarjoduvvi duodastibmen bájkálasj sáme histåvrråj</p>
<p type="listitem">sáme museajda vatteduvvi resursa váldátjit vuosstáj sáme dávverijt ietjá museajs</p>
<p type="listitem">gávnnuji buorre ruhtadimårniga sáme dutkamij, ja dutkamehtalasj barggo nanniduvvá</p>
<p type="listitem">ásaduvvá stuoves alep åhpadus oarjjelij- ja julevsámegiellaj.</p>
</list><p xml:lang="fkv"><em type="bold">KULTUVRRA JA VALÁSTALLAM  </em></p>
<p><em type="bold">KULTUVRA gáktuj sihtá VSR dájt ássjijt låpptit: </em></p>
<list><p type="listitem">jut ådå sáme girjjetjállijt åttjut</p>
<p type="listitem">jut ienep sáme girjjetjálle bessi girjálasjvuodajn ålles virggen barggat</p>
<p type="listitem">jut buvtaduvvá ienep sáme girjálasjvuohta mánájda ja nuorajda</p>
<p type="listitem">jut aktisasj systebma ásaduvvá váj sáme e-girjijt gilvvet</p>
<p type="listitem">váj juojggama dahkkerievtesvuohta guoradaláduvvá ja sihkarasteduvvá</p>
<p type="listitem">jut sáme musihka ja ådå musihkalasj javllamvuoge ålgusvaddem buoreduvvá</p>
<p type="listitem">jut sáme musihkkára buorep láhkáj bessi sáme musihkav ja juojggamav åvddånbuktet, sihke sáme guovlojn ja rijkajgasskasattjat.</p>
<p type="listitem">jut da festivála ma vuododoarjjagav Sámedikkes oadtju galggi ájn ienebut oadtjot</p>
<p type="listitem">jut unnep festivála ja kultuvrraásadime vijddábut åvddånahteduvvi</p>
<p type="listitem">jut ienep sáme dájddára ja artista rijkajgasskasasj álggoálmmukfestiválajda oassálassti</p>
<p type="listitem">jut sierra sáme teáhterviesso tsieggiduvvá</p>
</list><list><p type="listitem">jut sáme dájddadávvervuorkká tsieggiduvvá</p>
<p type="listitem">jut sáme dájddárráde nanniduvvá</p>
<p type="listitem">jut <em type="italic">Beaivváš Sámi </em>Našunálateáhter ja Åarjelhsaemien Teatere oadtju ienep rudájt </p>
<p type="listitem">jut friddja teáhterjuohkusa oadtju sáme vuosádusájda buvtadimdoarjjagav</p>
<p type="listitem">jut friddja revyajuohkusa bessi sáme revyabargov åvddånahttet</p>
<p type="listitem">jut ienep sámegielak filma buvteduvvi</p>
<p type="listitem">jut sáme filmmaguovdásj vijddásappot åvddånahteduvvá</p>
<p type="listitem">jut sáme filmaj gilvvem laseduvvá márnánfievrridime ja filmmafestiválaj vuosedimij baktu</p>
<p type="listitem">jut ásaduvvi årniga váj tv-prográmma ja filma daj gålmåj sámegielajda tiekstiduvvi</p>
<p type="listitem">váj ienep sámegielak filma dubbiduvvi, sierraláhkáj mánájda ja nuorajda</p>
<p type="listitem">jut dájddársjiehtadus galggá liehket ájnas vædtsak sáme kulturpolitihka åvddånahttemij</p>
<p type="listitem">jut Lullesáme dávvervuorkká doajmmaj boahtá</p>
<p type="listitem">váj juo ásaduvvam sáme vieso doajmmarudá ja åvddånahttemvejulasjvuoda sihkarasteduvvi</p>
<p type="listitem">jut fáhkabirrasa ásaduvvi ma várajda válldi ja vijddábut åvddånahtti juojggamav ja ietjá sáme musihkkaslája juohkka sáme guovlos, duola dagu etnomusihkkaguovdásj</p>
<p type="listitem">jut Sámedigge galggá guovdásj oassálasste gå vuostasj sáme rijkkatjåhkanimev 1917 galggá 100 jage ávvudallat</p>
</list><p><em type="bold">VALÁSTALLAMA gáktuj sihtá VSR dájt ássjijt låpptit: </em></p>
<list><p type="listitem">jut sáme nasjonála ja guovlo anlekka nuorttarijkaj tjuojggamij ja boatsojgilppojvuodjem ásaduvvi </p>
<p type="listitem">jut sáme valástallamsuorge, dagu tjuojggam, sjuohppim ja boatsojgilppojvuodjem bessi åvddånahttet </p>
<p type="listitem">jut sáme nuora bessi rijkajgasskasasj valástallamgilppusijda sæbrrat </p>
<p type="listitem">jut stuoráp oasse spellamrudájs manni sáme valástallambargguj ja valástallamhállaj ja anlekkaj ásadibmáj sáme guovlojn </p>
<p type="listitem">sáme valástallamlihtoj dåjmajt nannit </p>
</list><p xml:lang="deu"><em type="bold">DUODJE  </em></p>
<p><em type="bold">NSR galggá dáj åvdås barggat: </em></p>
<list><p type="listitem">jut bæssá vuogas láhkáj duodjuhit, ja váj duodjesjiehtadus åvddånahteduvvá vædtsagin duodjeæládusá åvddånibmáj</p>
<p type="listitem">nannit aktisasjbargov Sámedikke ja duodjeorganisasjåvnåj gaskan</p>
<p type="listitem">lasedit duodjebuvdaj vuobddemav márnánfievrridime baktu</p>
<p type="listitem">doarjjot unnep viddnudagájt duojen praktihkalasj ja ruhtadoarjjagijn</p>
<p type="listitem">ienep bagádallevirgijt duojen ásadit</p>
<p type="listitem">viehket duodjárijt juohkka dásen váj oadtju vædtsagijt, dárbbagijt ja lanjájt majt dárbahi</p>
<p type="listitem">álgadiddjijda stipænndaårnigijt ásadit.</p>
</list><p xml:lang="fkv"><em type="bold">DUOBDDÁGA JA BIRÁS  </em></p>
<p><em type="bold">VSR galggá barggat dáj ássjij gáktuj: </em></p>
<list><p type="listitem">globála liegganimev ja dálkádakássjijt låpptit</p>
<p type="listitem">ekologalasj prinsihpa aktan bájkálasj dábij galggi vuodon luonndoadnuj</p>
<p type="listitem">suodjalimprosessa galggi viehkken sáme adnovuogijt ja riektájt nannit</p>
<p type="listitem">sáme riektájt ja sáme luonndovaljesvuodajt sihkarasstet gå ásat industriála dåjmajt sáme guovlojn</p>
<p type="listitem">sihkarasstet prinsihpav jut álggoálmmuga galggi bessat friddja guorrasit praktihkalattjat doajmmá.</p>
<p type="listitem">bærrájgæhttjat jut badjásasj plána bieggamillopárkaj tsieggima gáktuj sáme guovlojn åvddånahteduvvi</p>
<p type="listitem">guollebiebbmama aktijvuodan galggá ásadit areállamávsov mij manná suohkanijda ja ietjá bájkálasj háldadusorgánajda</p>
<p type="listitem">ådå minerálladåjma e sáme guovlojda galga álgaduvvat åvddåla Minerállaláhka Sámedikke gájbbádusájt ållit</p>
<p type="listitem">ehtalasj álggoálmmukstandarda, birrasav, sosiála, varresvuoda ja kultuvra ássje galggi sihkarasteduvvat, ja ekonomalasj buohttidus galggá mávseduvvat gå industriála ja ietjá dåjma dagu minerálaråggåm ja ulljo- ja gássabuvtadibme ásaduvvi</p>
<p type="listitem">Sámedigge galggá liehket birástjuovgga</p>
<p type="listitem">ienep sáme ájrastibme sáme guovloj nasjunalpárkkastivrajn</p>
<p type="listitem">sáme guohtomednamaddne galggi guovlulasj urudisnammadusájn ájrastit</p>
<p type="listitem">urudisnálle galggá dakkir dásen váj boatsojsujtto ja ietjá sáme guohtomæládusá adni buorre judosálkkádus ja li guoddelisá.</p>
</list><p xml:lang="fkv"><em type="bold">ÆLÁDUS JA ÅRROM  </em></p>
<p><em type="bold">Mij guosská BOATSOJSUJTTUJ ájggu VSR barggat váj: </em></p>
<list><p type="listitem">boatsojsujto areálasuodjalibme nanniduvvá nasjonála pládnanjuolgadusáj tjadádime baktu boatsojsujttoguovlojda</p>
<p type="listitem">boatsojsujtolága ja pládna- ja tsieggimlága njuolgadusá ådåsmahteduvvi váj boatsojsujtto vájkkudimfábmo sebrudakplánimin nanniduvvá</p>
<p type="listitem">boatsojsujtto bæssá almma láhkáj pládnaprosessajda sæbrrat</p>
<p type="listitem">boatsojsujtto bæssá rijddotjoavddemorgádnaj dagu ietjá æládusá</p>
<p type="listitem">boatsojsujttuj ienep gå dálla sihkarasstá iesjstivrrim, boatsojsujttolága rievddama baktu</p>
<p type="listitem">aktan VBR:ajn, boatsojsujttoháldadusájn ja departementajn tjadáduvvá guoradallam boatsojsujtto boahtte háldadime gáktuj, dasi gullu aj Sámedikke rolla</p>
<p type="listitem">guoddelis moallánagá (ekologalasj, ekonomalasj ja kultuvralasj guoddelisvuohta) sisadno jåhtuj biejaduvvá æládusá siegen.</p>
<p type="listitem">Jernbaneverket gåhtjoduvvá sihkarasstet dajt várnnahij ruovdderahtestihkijt gånnå boahttsu soajtti gåddut</p>
<p type="listitem">giehpedit sálltimav daj guovlojn gånnå boahttsu jåhti.</p>
</list><p><em type="bold">Mij guosská GUOLLIMIJ ájggu VSR barggat dáj ássjij åvdås: </em></p>
<list><p type="listitem">sihkarasstet riektávuodov sáme riektájda merravaljesvuodajda.</p>
<p type="listitem">guolástusressursa galggi ienep guovlolattjat háldaduvvat váj bájkálasj ja sáme mierredimev ja árvvodahkamav ásat</p>
<p type="listitem">unnemus vanntsajuogos galggá oadtjot stuoráp oasev kvåvtåjs.</p>
</list><p><em type="bold">Mij guosská EDNAMBARGGUJ ájggu VSR barggat váj: </em></p>
<list><p type="listitem">ednambarggo nanniduvvá dáfojn, aktu ja ietjá æládusáj siegen</p>
<p type="listitem">ienep dæddo biejaduvvá bájkálasj ressursaj adnuj ja ávkástallamij, dasi gullu aj laseduvvam bájkálasj vijddásapbuvtadibme</p>
<p type="listitem">binnep kemijalasj sjaddosuoddjimábnnasa aneduvvi ednambargon.</p>
</list><p><em type="bold">Mij guosská MIEHTTSE- ja TJOAHKKEÆLÁDUSÁJDA ájggu VSR dájt ássjijt låpptit: </em></p>
<list><p type="listitem">miehttseæládusáj ressurssavuodo ja æládusbarggij riektá nanniduvvi guoskavasj miehttselágajn, árbbedábálasj ressurssaháldadime vuodon</p>
<p type="listitem">tjoahkkeæládusá galggi nanniduvvat målsodis oassen sáme æládushiebadimes</p>
<p type="listitem">motorjåhtulagá regulerim miehtsijn galggá sihkarasstet jut sáme æládusdåjma ja luonndovaljesvuodaj ávkkim lulujin guoddelis láhkáj åvddånahteduvvat</p>
<p type="listitem">Sámedikke rolla nanniduvvá æláduspolitihkalasj ja háldaduslasj ássjijn.</p>
</list><p><em type="bold">Mij guosská SÁME ÁLGADIBMÁJ JA INNOVASJÅVNNÅJ ájggu VSR barggat váj: </em></p>
<list><p type="listitem">máhttoguovdásj sáme innovasjåvnnåj ja álgadibmáj ásaduvvá</p>
<p type="listitem">sáme destinasjåvnåj åvddånimbarggo nanniduvvá</p>
<p type="listitem">nasjonála ja guovlolasj mannoæládusvuorodime almma sáme sisanov oadtju</p>
<p type="listitem">sáme álgadimev galggá sihkarasstet, duola dagu álgadimprosjevta Indigee baktu</p>
<p type="listitem">álkkebun dahkat sáme biebbmobuvtadiddjijda árbbedábálasj biebbmoábnnasijt ávkástallat.</p>
</list><p xml:lang="fkv"><em type="bold">MEDIA JA GULÁDALLAM  </em></p>
<p><em type="bold">VSR ájggu dáj ássjij åvdås barggat: </em></p>
<list><p type="listitem">sámijn li ådås dagástallama ja magasijnnaássje ma gåbttji sáme sebrudagá valjesvuodav iesjguhtik mediaj baktu</p>
<p type="listitem">sáme præssadoarjja åbbålattjat laseduvvá</p>
<p type="listitem">sáme mediaj etihkkabarggo nanniduvvá, duola dagu nav váj sierrá sáme præssafágalasj nammadusáv nammat</p>
<p type="listitem">priváhta mediadåjmadiddjij konsesjåvnnåævto tjuovoduvvi, váj mijájn sámijn le vijdes mediafálaldahka sihke sáme- ja dárogiellaj</p>
<p type="listitem">ienep sámegielak journalista åhpaduvvi</p>
<p type="listitem">bæjválasj sáme mánáj-tv sáddaga</p>
<p type="listitem">Nuoraj-TV ja muodugasj prosjevta maj ulmmejuogos le sáme máná ja nuora galggi ruhtaduvvat.</p>
</list><p xml:lang="deu"><em type="bold">RIJKAJGASSKASASJ BARGGO  </em></p>
<p><em type="bold">VSR ájggu dáj ássjij åvdås barggat: </em></p>
<list><p type="listitem">Barentsguovlo álggoálmmugij aktijvuohta ja aktisasjbarggo nanniduvvá ieme vædtsagij baktu</p>
<p type="listitem">álggoálmmuga stuoves sajev Barentsráden oadtju</p>
<p type="listitem">sámij sadje arktalasj aktisasjbargon nanniduvvá</p>
<p type="listitem">álggoálmmukparlamenta åvdåstuvvi AN álggoálmmugij stuoves forumin.</p>
</list><p xml:lang="fkv"><em type="bold">IELLEMVUOJNNO JA VUOJŊŊALASJ ÁRVO  </em></p>
<p><em type="bold">VSR ájggu dáj ássjij åvdås barggat: </em></p>
<list><p type="listitem">almodit girjálasjvuodav sámijda ja sámegiellaj manna iellemvuojnno le guovdátjin, sierraláhkáj mánájda ja nuorajda</p>
<p type="listitem">ásadit iellemvuojnno- ja árvvovuododum nuorajbargov rijkarájáj rastá</p>
<p type="listitem">arvusmahttet teologija ja filosofija åvddånahttemav sáme vuojnojn</p>
<p type="listitem">nannit sámegielav tjoaggulvisájn</p>
<p type="listitem">nannit sáme sálmmadábijt tjoaggulvisájn</p>
<p type="listitem">guoradallat makta le dárbbo ietjá iellemvuojnnofálaldagá mánájda ja nuorajda sámegiellaj</p>
<p type="listitem">sáme girkkobarggijt åttjudit</p>
<p type="listitem">rievddat giellalágav váj sámijn le riektá aktisasj dagojda sámegiellaj Vuona girkkon</p>
<p type="listitem">nannit arenajt gånnå iellemvuojnno ja vuojŋŋalasjvuohta tjadáduvvi.</p>
</list></body></document>
