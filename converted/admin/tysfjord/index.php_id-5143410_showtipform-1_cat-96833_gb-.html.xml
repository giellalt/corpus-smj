<document xml:lang="smj" id="no_id"><header><title/><genre code="admin"/><author><unknown/></author><wordcount>178</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="swe"/><language xml:lang="smj"/></multilingual><origFileName>https://www.tysfjord.kommune.no/index.php?id=5143410&amp;showtipform=1&amp;cat=96833&amp;gb=</origFileName><parallel_text xml:lang="nob" location="drag-aktivitetspark.96833.no.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">Tysfjord kommune : Ájluovta doajmmapárkka - Tips en venn</p>
<p type="title">Ájluovta doajmmapárkka</p>
<p xml:lang="nob">18.12.2012</p>
<p>Drag Aktivitet ja Drag fotballklubb aktan Divtasvuona suohkanijn aktan jåhtuj biedjin bargov asstoájggefálaldagájt ásadittjat Ájluovtan váj viesádiddjijn le vuogas ja jasska lahkabirás. Dán aktijvuodan ásaduváj Drag Aktivitetspark BA.</p>
<p>Åvddåprosjevta vuodon åtsåj Divtasvuona suohkan rudájt Direktoratet for naturforvaltnigis (DN) 100 % ruhtadibmáj oastátjit birrusij 200 da stuorrusasj åbmudagáv Ájluovtjávre lullebielen.</p>
<p>DN gájbbet regulerimpládna dagáduvvá mij vuoset gåktu oastedum åbmudahka aneduvvá álmmugij ávkken. DN aj gájbbet suohkan ietja hæhttu åhttsen.</p>
<p>Divtasvuona suohkana rolla prosjevtan boahtá åvddån suohkanstivra mærrádusán 2004 gånnå suohkan gájbbet juollodibme gåbttjå gájka gålojt gå oasstet galggá åbmudagáv. Galggá aj sjiehtadaláduvvat Drag Aktivitetspark BA:ajn guovlo dåjma ja åvddånahttema gáktuj åvddål oasstá.</p>
<p>Suohkanstivra mærrádusán boahtá åvddån suohkan regulerimbargov tjadát DN:a gájbbádusáj milta.</p>
<p>Suohkana plánididdje le dal regulerimplánav ållim ja A/S Salten Kartdata le digitaliserim ja kártajt dahkam pládnamanusa milta.</p>
<p>Pládna guosská birrusij 450 dekar ednamis, Ájluovta guovdátjis oarjás ja Ájluovtjávre lullebielen gåsi bæssá rv 827 milta.</p>
<p>Plána ulmme le aktan DN:ajn sihkarasstet ålggoiellemguovlov álmmugij Ájluovtan, sæmmi båttå aj guovlo biejaduvvi plánidum valástallam- ja asstoájggedåjmajda.</p>
<p><em type="italic">Ájluovta doajmmapárka dåjma </em> </p>
</body></document>
