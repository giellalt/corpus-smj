<document xml:lang="smj" id="no_id"><header><title/><genre code="admin"/><author><unknown/></author><wordcount>236</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="swe"/><language xml:lang="smj"/></multilingual><origFileName>https://www.tysfjord.kommune.no/nuorajfalaldaga.98302.se.html</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Tysfjord kommune : Asstoájggefálaldagá nuorajda Divtasvuonan</p>
<p type="title">Asstoájggefálaldagá nuorajda Divtasvuonan</p>
<p xml:lang="nob">18.12.2012</p>
<p>Divtasvuona nuorajn le vijdes asstoájggefálaldahka.</p>
<p>Gehtja aj Siebre jus sidá ienep diedojt majt Divtasvuodna máhttá mánájda ja nuorajda fállat.</p>
<p>Moadda fálaldagá gávnnuji Divtasvuona mánájda ja nuorajda. Dåjmalattjat bargaduvvá váj dá fálaldagá ájn buorebun galggi sjaddat.</p>
<p>Drag Aktivitetspark dálla tsieggiduvvá ja dåppe sjaddá vijdes asstoájggefálaldahka. Besa ienebuv Drag Aktivitetspark prosjevta birra</p>
<p>dáppe</p>
<p>låhkåt.</p>
<p>Bargaduvvá guokta dahkorássetjiektjamsaljo ásadit suohkanin, avtav Ájluovtan ja nuppev Gásluovtan.</p>
<p>Návti bessi máná ja nuora suohtastallat bállotjiektjamijn viehka vuohkasap saljon gå udnásj tjievrrasaljojn.</p>
<p>Divtasvuona valástallamsiebrijn le vijdes fálaldahka vuodjamis ja bállotjiektjamis tjuojggamij ja giessevalástallamij.</p>
<p>Goappátjij bielen vuonas nuora paintballav spelli.</p>
<p>Dan aktijvuodan galggi ásaduvvat moadda iehketbiejve/iehkeda gånnå nuora bessi tjåhkanit, organiseridum ja aj iehpeorganiseridum.</p>
<p>Sierra saje paintballaj maŋenagi ásaduvvi goappátjij bielijn vuonas.</p>
<p>Musihkkabirás Divtasvuonan le viehka buorre, ja ådå banda ja juohkusa ihti duolloj-dálloj. Moaddása dájs li boahtám Divtasvuona Kultuvrraskåvlå diehti.</p>
<p>Ja dá banda li luondulasj oassálasste bluesfestiválan <span type="quote" xml:lang="nob">"Sement-Blues"</span> mij ásaduvvá juohkka nuppát jage.</p>
<p>Divtasvuonan li sierralágásj máhttelisvuoda jus soaptso ålggon juogu de nuoren jali váren.</p>
<p>Miján le Stáddá, Vuona nasjonálvárre, gånnå li viehka buorre máhttelisvuoda goarŋŋot. Rádjebálges Jiellevárráj ásaduváj jagen 2007 ja dat le viehka buorre álggo jus sidá mijá oavdos luondov vásedit.</p>
<p>Vuodnabadán le canyon man muodattjav dåssju Amerikan gávna. Duodden li Divtasvuonan tjáppa rájge Oarjjevuonan ja Gásluovtan.</p>
<p>Dát tjáppa luonndo le vuorddemin duv! Bivddem- ja guollimmáhttelisvuoda li viehka buore, ja Divtasvuonan le dåjmalasj Bivdde- ja guollársiebrre gånnå li sierra fálaldagá nuorajda.</p>
</body></document>
