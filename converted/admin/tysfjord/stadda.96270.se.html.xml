<document xml:lang="smj" id="no_id"><header><title/><genre code="admin"/><author><unknown/></author><wordcount>213</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="swe"/><language xml:lang="smj"/></multilingual><origFileName>https://www.tysfjord.kommune.no/stadda.96270.se.html</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Tysfjord kommune : Stádda – Vuona nasjonálvárre</p>
<p type="title">Stádda – Vuona nasjonálvárre</p>
<p xml:lang="nob">07.09.2012</p>
<p>Stádda (1392 m.n.b.) tjavtjan 2002 nammadvudáj Vuona nasjonálvárren. Váre hábme le sierralágásj. Bajet tsæggot nuores ja tjåhkkå le duolbbat dagu slåppå, dagu nágin le svierdijn tjåhkåv ierit jallam.</p>
<p xml:lang="nob">Av: Unni Skoglund</p>
<p>Alvos <span type="quote">”státtáv”</span> máhtá vuojnnet gåjt gietjav báhppagieldajs. Várre le dålutjijs læhkám sierralágásj bårjåstammærkka merramannijda Nordlánda merraguovlon. Stádda vuostatjin gibtsoduváj snjilltjamáno 30. biejve jagen 1910 F. Schelderupas, A. Brynas ja C.W. Rubensonas.</p>
<p>Nieljadis tjuohtejage vuostasj gibttsoma maŋŋela Arne Næss boalltagibttsomteknihkav Vuodnaj åttjudij. Ådå åvddånahttem álgaduváj. Jagijn 1936-37 Næss gibtsoj moadda alvadahtte teknihkalasj lájdojt Státtatjåhkkåj, duola dagu Oarjjepillarav. Professor ja filosofa ietjas Státta gånågissan dagáj, ja jagen 1963 tjadádij sån aktan R. Høybakkajn ja K. Friis Baastedajn, vuostasj dálvvegibttsomav tjåhkkåj lulásjvekkav bajás.</p>
<p><em type="bold">Vádtsem bajás </em></p>
<p>Le máhttelis vádtset vargga ållu tjåhkkåj. Halls åvddåtjåhkkå le dásse gåsi máhtá vádtset. Vádtsem dåhku bálggáv tjuovvu, valla juska le hálvva fysihkalattjat låssåt. Vádtsem åvddåtjåhkkåj vihpá birrusin 3-4 tijma. Bálggá milta gålggi jågå ja jågåtja, ja navti ij dárbaha juhkamtjátjev maŋen válldet. Várdudahka Halls åvddåtjåhkås le buorre. Dássta máhtá vuojnnet várijt ja vuonajt guovlon.</p>
<p>Jus ájgo joarkket Státtatjåhkkå dárbaha gibttsemvædtsagijt ja hárjjánimev. Jali máhtá tjuovvot oahpestiddjijt.</p>
<p xml:lang="nob">Nordland Turselskap</p>
<p>fállá gibttsomijt oahpestiddjijn. Vádtsema tjadáduvvi smáv juohkusijn biehtsemános ålgos gitta ragátmáno gietjen.</p>
<p>Gehtja aj Divtasvuona næhttabielev, Vuona nasjonálvárre, www.visitstetind.no .</p>
</body></document>
