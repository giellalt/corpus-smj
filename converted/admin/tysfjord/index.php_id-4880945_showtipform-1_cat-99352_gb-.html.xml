<document xml:lang="smj" id="no_id"><header><title/><genre code="admin"/><author><unknown/></author><wordcount>365</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="swe"/><language xml:lang="smj"/></multilingual><origFileName>https://www.tysfjord.kommune.no/index.php?id=4880945&amp;showtipform=1&amp;cat=99352&amp;gb=</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Tysfjord kommune : Sámij álmmukbiejvve - Tips en venn</p>
<p type="title">Sámij álmmukbiejvve</p>
<p xml:lang="nob">04.02.2011</p>
<p>Divtasvuona suohkan sáva gájkajda vuorbev Sámij álmmukbiejvijn 6. b. guovvamánon!</p>
<p>Mujttit  "Sámij biejvijt Nuortta Sálton " ma ásaduvvi dáj biejvij.</p>
<p>Sámij biejvijt Nuortta Sálton 2011</p>
<p xml:lang="swe"/>
<p><em type="bold">Sámij álmmukbiejvve </em></p>
<p>Sámij álmmukbiejvve le sámij aktisasj biejvve, juogu dal årru Vuonan, Svierigin, Suoman jali Ruossjan. Jagen 1993  sámij álmmukbiejvve vuostasj bále ávvudaláduváj. Duogásj bæjvváj le: Vuostasj sáme rijkkatjåhkanibme mij lij Roandemin 6.b. guovvamánon 1917. Histåvrålattjat lij dat vuostasj bálle gå nuortta- ja oarjjelsáme moattet rijkas tjåhkanin tjåhkanibmáj rádedittjat ja tjuovggitjit aktisasj ássjijt ja gássjelisvuodajt. Elsa Laula Renberg sihke ájádusáji tjåhkanibmáj almodij ja tjåhkanimev jåhtuj oadtjoj.  Tjåhkanimen lidjin birrusij tjuohte ájrrasa.</p>
<p>15. sámekonferánssa Helsinkijin mierredij biehtsemánon 1992 sáme álmmukbiejvve galggá liehket guovvamáno 6. biejven.</p>
<p><em type="bold">Slávggá </em></p>
<p>Sáme slávggá le aktisasj gájkka sámijda berustahtek gånnå årru. Slávggá dåhkkiduvváj 13. nuorttarijkalasj sámekonferánsas Åren Svierigin, 15. b, bårggemánon 1986.</p>
<p xml:lang="swe"/>
<p>Slávggá le dagádum sáme dájddáris Astrid Båhl Skibotnas Råmsån.</p>
<p>Slávggá motijvva le goabddás ja Anders Fjellnera divtas <span type="quote">“Beaivvi bárnit”</span>.</p>
<p>Gievlle slávgán la biejvve- ja mánnosynbåvllå, Biejvvegievvle le ruoppsat ja mánnogievlle le alek.</p>
<p>Slávgán li niellja bájno, sámij bájno ruoppsat, ruodná, visská ja alek.</p>
<p>Sámij álmmuklávlla, jali Sámi soga lávlla  gåk la namma nuortta sábmáj, le tjáledum Isak Sabas(1875-1921). Lávllá dåhkkiduváj sámij aktisasj álmmuklávlan Sámekonferánsan 1986. Tjuojalvis la dagádum  Arne Sørlies ja dåhkkiduvvam Sámekonferánsan 1992.</p>
<p><em type="italic">Sámij álmmuklávlla </em></p>
<p><em type="italic">Allen sjuhtjunisáj vuolen dåppen ráfes Sámeednam Duottarduogen duottar vuojnnu Jávre sledju lahkalakkoj Tjåhkå allen, båre tjäron allánaddi alme vuossti Jågå skåvvi, vuome sjåvvi Tsáhki tsäkko stállenjárga máradiddje merajda Dálven dáppe ruosstebiekka, muohta bårgåt mieredagi Sámevierrek sielujn mielajn ähttsá gåjt val ednamijdes Vájaldiddje mánnodihpen libjudiddje guovsagisá ruosjkasj, ruovgas rådojn gullu juhtsa jávrijn, jalggadisájn gieris skuolkat manádijn Ja gå giessebäjvásj gålli miehtsijt, merajt, merragáttijt gålle sinna guollebivdde suvdos merajn, suvdos jávrijn gållen tjuovggi tjáhtjelåtte silbban guojtti sámeäno sledju stákko, sledju ájro loujtti ålmmå lávludalle bårssjo guojkajt åkkijda Sámeednam, máttoguodde, dat lea gierddam doaddjudagi gådde tjudijt, rievvudagájt sluogas vierrevärroválldijt Rámmpo dunji, sávres máddo Rámmpo dunji, ráfes ruohtsas Älla doaro doaroduvvam, älla vieljaj vará varddám sáme sijvos mátto sin Máttarájdá sij li dålen vuojttám vierredahkkij badjel Vuosstálasstup, vielja, mij aj sávrrudagájn vuolediddjáj Biejvemánáj gierddis máddo duv e vuojte vasjulattja jus val várri gållegielat Mujttit máttarmáttoj bágojt Sámeednam sámijda  </em></p>
<p><em type="italic">(Galldo: www.samediggi.no ) </em></p>
</body></document>
