<document xml:lang="smj" id="no_id"><header><title>Buorre boahtem Sáme girkkobiejvijda Árvvehávren 16-18 biejvij biehtsemáno 2017</title><genre code="admin"/><author><unknown/></author><year>2017</year><wordcount>297</wordcount><conversion_status type="standard"/><availability><license type="standard"/></availability><multilingual/><origFileName>https://www.kyrkja.no/globalassets/kirken.no/samisk-kirkeliv/dokumenter/samisk-kirkerad-sakspapirer/mars2017-snasa/0317-orienteringssaker/inbjudning-sk17-lulesamiska.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version></header><body><p xml:lang="sme"><em type="bold">Saemien gärhkoebiejjieh 2017 -Sáme girkkobiejve 2017 - Sámi girkobeaivvit 2017- Säämi kirkkopeeivih 2017 - Sääʹm ceerkavpeeiʹv 2017 - Samiska kyrkodagar 2017 – Saamelaiset kirkkopäivät 2017</em> </p>
<p>Buorre boahtem Sáme girkkobiejvijda Árvvehávren 1618 biejvij biehtsemáno 2017</p>
<p>Svieriga girkko bivddi Sáme girkkobiejvijda Árvvehávren 16-18 biehtsemánon 2017, Nuorttarijkaj aktisasj sáme ásadus lutherska girkkoj gaskan Svierigin, Suoman ja Vuonan.</p>
<p>Sáme girkkobiejvve ásaduvvá dal nälját bále (Jåhkåmåhken 2004, Anárin 2009, Mo i Ranan 2013) ja tjoahkki tjuohtenár oassálasstijt Svierigis, Suomas, Vuonas ja Russlándas. Ájggomus girkkobiejvij la tjoahkkit sámijt ålles sámes, ávvudit ja buktet vuojnnusij sámegirkkodåjmav.</p>
<p>Oajvveássje Sáme girkkobiejvijn 2017 la <em type="italic">Viessoma ája – Viessoma tjátje</em>. Muhtem gatjálvisá ma båhti biejaduvvat tjuovga vuolláj li iemeálmmukriektá, såbadimgatjálvisá ja gähttjalit bátjedit dav koloniála árbev, dárbov duohtakommisjåvnåj, dálkádakrievddadusáj vájkudibme iemeálmmugijda Arktisin ja juojggusa ávkes Sámegirkkodåjmajn. Prográmma sisanon li degu dal jubmeldievno, seminára, aktisasj ságastallama, workshopa, konserta, lávllotjoahkkema, teáhtarvuosádusá, duodjemárkkána ja mánáj ja nuoraj prográmma. Akta sierra prográmma dåssjå nuorajda ásaduvvá 15-18 biejvij biehtsemánon. Ienep diedo prográmmas, årromis ja dárbbodiedojs båhti almoduvvat dán bielen </p>
<p><em type="italic">https://www.svenskakyrkan.se/samiskakyrkodagar. </em>Tjuovo mijáv sosiála mediajs, <em type="bold">Samiskt kyrkoliv i </em></p>
<p><em type="bold">Svenska kyrkan</em> Facebookan ja <em type="bold">samiskakyrkodagar</em> Instagraman gånnå li maŋemus ådåstuhttema.   </p>
<p>Mij sávvap buorre boahtemav girkkobiejvijda 2017 ja gåhtsop dijáv juo ásat ájgev dajda biejvijda juo åvdebut at diján le máhttelis oassálasstet.</p>
<p xml:lang="sma">Buerie båeteme! Bures boahtin! Buorisboahtem! Välkomna!</p>
<p>Buorij varrudagáj</p>
<p>Helén Ottosson Lovén  Generálsekreterár Svieriga girkkon</p>
<p>Sylvia Sparrock Báhkojådediddje Sáme girkkoráden Svieriga girkkon ja prográmmakomitejan Sáme girkkobiejvijda</p>
<p>Biskåhpa Samuel Salmi Báhkojådediddje delegasjåvnåj sáme ássjijda Suoma girkkon</p>
<p>Sara Ellen Anne Eira Báhkojådediddje Sáme girkkoráden Vuona Girkkon</p>
<p><em type="bold">Ielliemen ája - Ielliemen tjáhtsie / Viessoma ája - Viessoma tjáhtse / Jielije gaaltjie - jielemen tjaetsie / Iellema ája - iellema tjáhtje / Eallima ája - Eallima čáhči / Eellim käldee - Eellim čääci / Jieʹllem käivv - Jieʹllem čääʹcc / Livets källa- Livets vatten / Elämän lähde – Elämän vesi </em></p>
</body></document>