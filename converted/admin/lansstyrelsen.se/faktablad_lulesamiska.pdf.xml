<document xml:lang="smj" id="no_id"><header><title/><genre code="admin"/><author><unknown/></author><wordcount>1022</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer+apertium@mm.st"/><origFileName>http://www.lansstyrelsen.se/dalarna/SiteCollectionDocuments/Sv/manniska-och-samhalle/nationella-minoriteter/Faktablad%20lulesamiska.pdf</origFileName><parallel_text xml:lang="fin" location="faktablad_finska.pdf"/><parallel_text xml:lang="sma" location="faktablad_sydsamiska.pdf"/><parallel_text xml:lang="sme" location="faktablad_nordsamiska.pdf"/><parallel_text xml:lang="swe" location="faktablad_meankieli.pdf"/><metadata><uncomplete/></metadata><version>XSLtemplate $Revision: 104790 $; file-specific xsl  Revision; common.xsl  $Revision$; </version></header><body><p>RIEKTÁ NANNIDUVVI RIJKALASJ</p>
<p>UNNEPLÅGOJDA</p>
<p>DIEHTOBIELL</p>
<p><em type="italic">Ráddidus åvddåjbuvtij sjnjuktjamáno 2009 ådå unneplågopolitijkalasj strategiddjav proposisjåvnån Dåhkkidimes iesjmierredibmáj – ráddidusá strategiddja rijkalasj unneplågojda (prop. 2008/2009:158). </em></p>
<p><em type="italic">Strategiddja sisanet moadda rievddadusá nannodittjat rijkalasj unneplågoj riektájt ja aledittjat rahtjalisvuodav gåktu unneplågopolitijkka galggá tjadáduvvat. Ráddidus biednigahttá 70 millijåvnnå kråvnå ådåstibmáj mij galggá tjadáduvvat 2010 rájes. Budjähtta unneplågopolitijkkaj sjaddá dajna ienebusj gå 80 milljåvnnå kråvnå. Rijkabiejvve l biehtsemáno 10.b. 2009 dåhkkidam proposisjåvnåv . </em></p>
<p>DUOGÁSJ Unneplågopolitijkka buvteduváj politijkkasuorggen 2000 jagen Svieriga nanustahttema Europaráde rábmakonvensjåvnå gáktuj suoje birra rijkalasj unneplågojda ja europa njuolgadusá rijkadajva- jali unneplågogielaj birra. Svieriga unneplågopolitijka ulme l suoddjit rijkalasj unneplågojt, nannidit histåvrålasj unneplågogielajt vaj viesso bissu.</p>
<p>Svieriga rijkalasj unneplågo li juvdára, roma, sáme, svieriksuobmelattja ja duornusliegega.</p>
<p>Unneplågogiela li jiddish, romani chib, sámegiella, suomagiella ja meänkieli.</p>
<p>Åtsådallama vuosedi unneplågopolitijkalasj ulme li gássjela dievddet ja nuoges vieledibme ij la dagádum rijkalasj unneplågoj dárbbuj.</p>
<p>Europaráde l ietjas svieriga unneplågopolitijka gehtjadimen tsuojgodam buoredimdárbojt moatten guovlon.</p>
<p type="listitem">Ráddidusá unneplågopolitijkalasj strategiddja sisanet danen dagojt:</p>
<p type="listitem">nannidittjat Europaráde unneplågokonvensjåvnåj buorep tjuovvomav.</p>
<p type="listitem">buorebut gehtjadittjat unneplågopolitijka tjadádimev</p>
<p type="listitem">vuosteldittjat rijkalasj unneplågoj nuppástimev ja rasjesvuodav</p>
<p type="listitem">nannidit rijkalasj unneplågoj iesjmierredimev ja vájkudimev ja</p>
<p type="listitem">åvdedit rijkalasj unneplågogielaj bisodimev.</p>
<p>RIEKTÁ NANNIDUVVI RIJKALASJ UNNEPLÅGOJDA</p>
<p>ÅDÅ LÁHKA RIJKALASJ UNNEPLÅGOJ</p>
<p>BIRRA Ådå láhka rijkalasj unneplågoj ja unneplågogielaj birra (SFS 2009:724) galggá målssot dálásj lágajt riektá birra adnet sámegielav ja suomagielav ja meänkieliv (SFS 1999:1175, 1999:1176).</p>
<p>Rievddadime dagáduvvi aj sámediggelágan (SFS 1992:1433) ja sosiáladievnastuslágan (SFS 2001:453). Láhkarievddadime fábmuj båhti ådåjakmáno 1.b. 2010.</p>
<p>Svieriga rijkajgasskasasj välggogisvuoda mierkki muhtem unneplågoriektá galggi ålliduvvat ålles rijkan. Gájkka vihtta rijkalasj unneplågo gåbtjåduvvi ådå lágas. Fábmudagájda buvteduvvá välggogisvuohta diededit rijkalasj unneplågojt sijá riektáj birra ådå lága milta. Sierralágásj åvdåsvásstádus suoddjit ja åvdedit rijkalasj unneplågogielajt buvteduvvá. Rijkalasj unneplågoj máhttelisvuoda bisodit ja åvdedit sijá kultuvrav</p>
<p>Svierigin galggá åvdeduvvat, nåv gå mánáj kultuvralasj identitehta åvdedibme ja sijá unneplågogiella.</p>
<p>TJUOTTJUDUSGUOVLO STUOREDUVVI Nannidum unneplågosuodje mij uddni l fámon sámegiellaj, suomagiellaj, ja meänkielij gietjan kommuvnan Norrbottenin – nåv gåhtjoduvvam tjuottjudusguovlo – stuoreduvvi geográfalattjat gåbtjåtjit ienep kommuvnajt. Mierkki ienep aktugattja máhtti adnet suomagielav ja sámegielav aktavuodajn fábmudagáj ja ienebu oadtju riektáv åvddåskåvllådoajmmaj ja vuorrasijhuksuj ållåsit jali muhtem mudduj suomagiellaj ja sámegiellaj.</p>
<p>Tjuottjudusguovllo suomagiellaj stuoreduvvá 18 ådå kommuvnajda. Dá li: Botkyrka, Eskilstuna,</p>
<p>Hallstahammar, Haninge, Huddinge, Håbo, Köping,</p>
<p>Sigtuna, Solna, Stockholm, Södertälje, Tierp,</p>
<p>Upplands Väsby, Upplands-Bro, Uppsala,</p>
<p>Älvkarleby, Österåker ja Östhammar. Kommuvna ma åvdutjis gávnnuji tjuottjudusguovlon li</p>
<p>Jiellevárre, Haparanda, Giron, Bájel ja Badjeduoros.</p>
<p>Tjuottjudusguovllo sámegiellaj stuoreduvvá 13 ådå kommuvnajda. Dá li: Árviesjávrri, Berg, Härjedalen,</p>
<p>Liksjuo, Maláge, Suorssá, Lusspie, Straejmie,</p>
<p>Ubbmem, Vualtjere, Åre, Älvdalen ja Luvlieluspie.</p>
<p>Kommuvna ma åvdutjis gávnnuji tjuottjudusguovlon li Arjepluovve, Jiellevárre, Jåhkåmåhkke ja Giron.</p>
<p>Tjuottjudusguovllo meänkielij ij stuoreduvá. Guovllo gåbttjå aj boahttteájgen kommuvnajt Jiellevárre,</p>
<p>Haparanda, Giron, Bájel ja Badjeduornos.</p>
<p>Guosske kommuvna oadtju stáhtadårjav ienepgåloj åvdås majt ådå njuolgadusá bukti. Ietjá kommuvnajn aj gå da ma li válljidum galggi máhttelisvuoda sisiriekkniduvvat iesjmiedogit tjuottjudusguovlon ja dajna riektáv oadtjot stáhtadoarjjaj. Ráddidus mierret dakkir iesmiedogis tjadnusij gáktuj åtsålvisá maŋŋela kommuvnas mij sihtá sisiriekkniduvvat.</p>
<p>NANNIDUM RIEKTÁ</p>
<p>TJUOTTJUDUSGUOVLOJ ÅLGGOLIN Aktugattjajn li riektá adnet suomagielav, meänkieliv ja sámegielav aktavuodajn fábmudagáj, jus ássje máhttá giehtadaláduvvat barggijs gudi unneplågogielav máhtti. Aktugattjajda galggá aj vatteduvvat máhttelisvuohta vuorrasijhuksuj suomagiellaj, meänkielij ja sámegiellaj jus kommuvnan gávnnuji bargge giellamáhttudagáj.</p>
<p>Tjuottjudusfábmudagá galggi danen åvdedit vaj gávnnuji bargge máhttudagáj suomagielan, meänkielin ja sámegielan gå l dárbbolasj aktavuodajn fábmudagáj jali vuorrasij sujton.</p>
<p>Mierkki sosiálaladievnastuslága rievddadimev.</p>
<p>Aktugattjajn li agev riektá adnet suomagielav ja sámegielav sijá tjálálasj aktavuodajn Rijkabiejve tjuottjodiddjij, Justitiekanslerijn,</p>
<p>Oadtjotjuottjudisájn, Värrodåjmajn ja</p>
<p>Nuppástimtjuottjodiddjijn ássjijn majn aktugasj la oassebiellen jali guhti åvdås oassebielev.</p>
<p>RIEKTÁ NANNIDUVVI RIJKALASJ UNNEPLÅGOJDA</p>
<p>TJIELGÁP FÁBMUDAKÅVDÅSVÁSSTÁDUS Europaráde unneplågolihtudimij dåjmadibme dárbaj buoreduvvat fábmudágáj åvdåsvásstádus tjielggidime baktu. Lenastivrra Stockholma lenan ja</p>
<p>Sámedigge oadtju danen åvdåsvásstádusáv ållidit gåktu unneplågopolitijkka tjadáduvvá. Dá fábmudagá galggi aj bagádime, diededime ja dakkir dåjma baktu viehkedit ietjá tjuottjudusfábmudagájt lága anodimen ja rádedimen guosske kommuvnaj aktidit tjuottjudusguovloj stuoredimev.</p>
<p>Lenastivrra Stockholma lenan ja Sámedigge oadtju dahkamussan tjadádit dagojt lasedittjat máhttudagáv ja diedulasjvuodav rijkalasj unneplågoj birra ja Svieriga álmmukriektálasj välggogisvuodajt. Sámedigge oadtju aj dahkamussan dahkat ja åvdåsvásstedit webbabiele åvdås rijklalasj unneplågoj gáktuj.</p>
<p>Sámedigge galggá åvddålijguovlluj mierredit ulmijt – ja ij val lájddit - sámegiellabargguj. Rijkabiejvve ja ráddidus máhtti hábbmit gájkbadjásasj ulmijt rijkalasj giellapolitijkkaj, valla åvdåsvásstádus hábbmitjit ulmijt sisŋep sámegiellabargguj bierri</p>
<p>Sámedikken gávnnut.</p>
<p>Nuppástimtjuottjodiddje åvdedimbarggo rijkalasj unneplågoj siegen dárbaj joarkket. Ådå nuppástimláhka(SFS 2008:567) vaddá</p>
<p>Nuppástimtjuottjodiddjáj buorre åvdeldimijt aj åvddålijguovlluj åvdedit avtalágásj riektájda ja máhttelisvuodajda rijkalasj unneplågojda iehtjádij siegen laseda máhttudagáv nuppástimássjij birra dáj juohkusijn.</p>
<p>NANNIDUM VÁJKUDIBME Rijkalasj unneplågoj iesjmierredibme ja vájkudibme dárbaj nanniduvat vaj Svierik buorepláhkáj galggá máhttet dievddet välggogisvuodajda unneplågolihtudimijn. Buorep máhttelisvuoda vájkudibmáj rijkalasj unneplågojda l aj ájnas vuojnnusij buvtátjit juohkusij dárbov sebrudagán.</p>
<p>Rijkalasj unneplågoj riektá vájkudibmáj njuolgaduvvá lágan rijkalasj unneplågoj ja unneplågogielaj birra. Sierraláhkáj ájnas la rijkalasj unneplågo vatteduvvi máhttelisvuodajt rádedibmáj bájkálattjat, danen gå danna mierreduvvi ássje ma guosski aktugattjajda.</p>
<p>Organisasjåvnnådoarjja organisasjåvnåjda ma åvdesti rijkalasj unneplågojt laseduvvá aj budjähttajage 2010 rájes. Sierraláhkáj ájnas la vuorodit rijkalasj unneplågoj åvdeldimijt dahkat dåjmalasj rádedimhámijt tjuottjudusguovlojn.</p>
<p>DAGO NANNIDITTJAT</p>
<p>UNNEPLÅGOGIELAJT Rijkalasj unneplågogielaj boahtteájgge Svierigin la juorbbá. Gielajs muhtema li nihtedum, iehtjádij siegen oarjjelsámegiella, l sagga nihtedum.</p>
<p>Aktijvalasj dago dárbahuvvi nannidittjat, bisodittjat ja viessudittjat rijkalasj unneplågogielajt. Viessudit gielav mierkki dagojt álgadit vaj nihtedum giella ruoptusválldegoahtá sajev iehtjádij siegen aloda ålobu sáhkadahtjagåhti gielav.</p>
<p>Ietján gå dago ma buvteduvvi giehpedittjat aktugattjaj máhttelisvuodajt adnet unneplågogielajt aktavuodajn fábmudagáj galggá aj guokta giellaguovdátja vuododuvvat oarjjelsámeguovlon</p>
<p>Luvlieluspen ja Dearnan. Sámedigge sjaddá åvdåstiddje dájda giellaguovdátjijda ma galggi dåjmadit rabásmielak dåjmav åvdedittajt ja bádtjitjit sámegiela lasedum anov.</p>
<p>RIEKTÁ NANNIDUVVI RIJKALASJ UNNEPLÅGOJDA</p>
<p>Ráddidus várraj biedjá sierralágásj biednikluohkojt budjähttajage 2010 rájes viessudimdagojda rijkalasj unneplågogielajda. Biednikluohko galggi aneduvvat dagojda ulmijn aktugattjajda ja galggi juogeduvvat fábmudagá åtsålvisá maŋŋela majt ráddidus mierret. Ienep biediniklågo várraj biejaduvvi giellasujttodagojda rijkalasj unneplågogielajda ja álgon sierraláhkáj meänkieli vuoroduvvat. Nannidittjat sámegielav laseduvvá aj ávkkim intergreridum sámeåhpadussaj 2010 rájes (integreridum sámeåhpadus ásaduvvá kommvuna vuodoskåvlåjn ja mierkki oahppe máhtti åhpadusáv oadtjot sámeåsij ja åhpadusáv sámegielan ietján gå iednegiellaåhpadusáv sámegielan).</p>
<p>BÁJKKENAMÁ UNNEPLÅGOGIELLAJ Bájkkenamá unneplågogielajda l kultvrraárbe ájnas oasse ma dárbahuvvi suoddjiduvvat aktijvalattjat sebrudagá åvdåstiddjijs. Vuojnnusij buvtátjit dav kultuvrraárbev Rahtedoajmma oadtju viddnon lasedit sijá bargov galbbit unneplågogielak namájda. Stáhta ja kommuvna fábmudagá bierriji suoddjit bájkkenamájt unneplågogielajda ja vuojnnusij buktet unneplågogielaj gávnnumav galbaj ja ietjá mihttima baktu. Bájkkenamá unneplågogielajda bierriji aj aneduvvat namman påvsståbájkijn.</p>
<p>IENEBUV DIEHTET Ienep diededibme rijkalasj unneplågoj, unneplågogielaj, unneplågopolitijka, unneplågolihtudimij ja proposisjåvnå 2008/09:158 birra l ålediddje ráddidusá webbabielijn www.manskligarattigheter.se och www.regeringen.se/integration.</p>
<p>Proposisjåvnåv máhtá aj oasstet Rijkabiejve prienntimdåjmadagán, tel. 08-786 5810 jali viettja webbabieles www.regeringen.se</p>
<p>Åssudahka nuppástimássjida, Integrasjåvnnå-buohtaárvvodepartemännta /Enheten för diskrimi-neringsfrågor, Integrations- och jämställdhets-departementet, tfn 08-405 10 00 vásstet gatjálvisájt ássjesisano birra.</p>
</body></document>
