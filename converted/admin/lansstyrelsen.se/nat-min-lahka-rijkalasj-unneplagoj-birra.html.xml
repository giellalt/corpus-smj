<document xml:lang="smj" id="no_id"><header><title/><genre code="admin"/><author><unknown/></author><wordcount>221</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="smj"/></multilingual><origFileName>http://www.lansstyrelsen.se/stockholm/Sv/manniska-och-samhalle/nationella-minoriteter/julevsamegiella/Pages/lahka-rijkalasj-unneplagoj-birra.aspx</origFileName><parallel_text xml:lang="fin" location="nat-min-laki-kansallisista-vahemmistoista-.html"/><parallel_text xml:lang="sma" location="nat-min-laake-nasjovnelle-unnebelahkoej-bjre.html"/><parallel_text xml:lang="sme" location="nat-min-lahka-riikkalas-unniloguid-birra.html"/><parallel_text xml:lang="swe" location="nat-min-ny-lag-om-nationella-minoriteter.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Lahka rijkalasj unneplågoj birra - Länsstyrelsen i Stockholm</p>
<list/><p type="title">Lahka rijkalasj unneplågoj birra</p>
<p><em type="italic">Láhka rijkalasj unneplågoj ja unneplågogielaj birra fábmuj bådij ådåjakmáno1.b. 2010. Målssu lágajt riektá birra sámegielav ja suomagielav ja meängielav tjuottjudusfábmudagájn ja duobbmoståvlåjn adnet. Rievddadusá li aj dagádum sámediggelágan ja sosiáladievnastuslágan. </em></p>
<p>Svieriga rijkajgasskasasj välggogisvuoda li vaj muhtem unneplågoriektá galggi ålliduvvat jårbbå rijkan. Gájkka vihtta rijkalasj unneplågo danen ådå lágas (2009:724) gåbtjåduvvi.</p>
<p type="title">Vuodosuodje</p>
<p>Nåv gåhtjoduvvam vuodosuodje mierkki iehtjádij siegen:</p>
<list><p type="listitem">tjuottjudusfábmudagá galggi dárbon diededit rijkalasj unneplågojt hiebalasjláhkáj sijá riektáj birra</p>
<p type="listitem">sebrudagán la sierralágásj åvdåsvásstádus suoddjitjit ja åvdedittjat rijkalasj unneplågogielajt ja galggá aj åvdedit rijkalasj unneplågoj máhttelisvuodajt bisodit ja åvdedit ietjasa kultuvrav Svierigin</p>
<p type="listitem">mánáj kultuvralasj identitehta åvddånibme ja ietjasa unneplågogiela anov galggá åvdeduvvát sierraláhkáj</p>
<p type="listitem">tjuottjudusfábmudagá galggi vaddet rijkalasj unneplågojda máhttelisvuodajt vájkudimfábmuj ássjijn ma sidjij guosski ja nåv guhkas gå máhttelis rádedit unneplågoj åvdåstiddjij dakkir ássjijn.</p>
</list><p type="title">Sierralágásj riektá</p>
<p>Dasi vil li fámon sierralágásj riektá suoma- sáme- ja meängielagijda färttáhasj tjuottjudusguovlon. Dá riektá li iehtjádij siegen:</p>
<list><p type="listitem">aktugattjajn li riektá adnet gielajt njálmalasj ja tjálalasj aktavuodajn fábmudagáj aktugasj ássjen manna fábmudahka l mierrediddje</p>
<p type="listitem">fábmudahka l välggogis vaddet njálmalasj vásstádusáv sämmi giellaj ja jus ádnu vaddet tjálalasj märrádusá ja oare jårggålimev. Fábmudahka máhttá mierredit sierralágásj ájgev ja sajev gånnå dievnastus vatteduvvá unneplågogiellaj</p>
<p type="listitem">tjuottjudusfábmudagá galggi åvdedit vaj bargge gávnnujimáhttudagaj unneplågogielajn</p>
<p type="listitem">kommuvnajn li sierralágásj välggogisvuoda ásadit vuorrasij- ja mánnáhuvsov, ållåsit jali muhtem mudduj unneplågogielajda jus soames tjuottjudusguovlon dáv rávkká.</p>
</list></body></document>
