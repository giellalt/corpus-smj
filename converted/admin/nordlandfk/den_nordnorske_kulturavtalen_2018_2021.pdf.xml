<document xml:lang="smj" id="no_id">
  <header>
    <title>DEN NORDNORSKE KULTURAVTALEN 2018-2021</title>
    <genre code="admin"/>
    <author>
      <unknown/>
    </author>
    <year>2018</year>
    <wordcount>2451</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>https://www.nfk.no/_f/p34/id3e88822-2fef-4043-9788-26fcafccf453/den-nordnorske-kulturavtalen.pdf</origFileName>
    <parallel_text xml:lang="nob" location="den_nordnorske_kulturavtalen_2018_2021_nob.pdf"/>
    <parallel_text xml:lang="sma" location="den_nordnorske_kulturavtalen_2018_2021_sma.pdf"/>
    <parallel_text xml:lang="sme" location="den_nordnorske_kulturavtalen_2018_2021_sme.pdf"/>
    <metadata>
      <uncomplete/>
    </metadata>
    <version>XSLtemplate $Revision: 150288 $; file-specific xsl  Revision; common.xsl  $Revision: 154948 $; </version>
  </header>
  <body>
    <p><em type="bold">Nuorttalijvuona kultursjiehtadus  2018 - 2021</em> </p>
    <p>Nordlánda, Råmså ja Finnmárko fylkkasuohkana li guhkijt juo aktan barggam aktisasj vuorodimijn kultursuorgen . Aktisasjbarggo la sjiehtaduvvam sierra sjiehtadusán masi vuostasj bále guorrasin jagen 1991 . Sjiehtadus la moaddi vijdeduvvam ja hiebaduvvam, maŋemusát jagen 2017. Sjiehtadusá ulmme la joarkket aktisasjbargov Nuortta-Vuona  kultursuorgen . Nuorttalijvuona kultursjiehtadus 2018 - 2021 sisadná visjåvnåv, ulmijt ja strategijajt nuorttalijvuona kulturaktisasjbargo gáktuj.  Gåvvit gåktu guovlolasj doarjja rijkaguovllovijddásasj dájdda- ja kulturásadusájda ja dájddársiebrijda juogeduvvá.Nuorttalijvuona kultursjiehtadusá vuodo li da gålmmå  nuorttalijvuona fylkkasuohkanij plána ja galggá doajmmat  vædtsagin gå galggá Nuorttalijvuona kulturpolitihkav  åvddånahttet .</p>
    <p><em type="bold">Sjiehtadus</em>Nuorttalijvuona kultursjiehtadus doajmmaj boahtá ådåjakmáno 1. biejve rájes 2018.  Sjiehtadus automáhtalattjat rievdaduvvá juohkka nælját jage. Sjiehtadusáv låhpadit jali ådåsit  </p>
    <p>sjiehtadallat máhttá juohkka oasálasj sjiehtadussaj dahkat maŋemusát gålgådismáno 1. biejve.  Rievddadusá e máhte jåhtuj biejaduvvat åvddål  ådåjakmáno 1. biejve dan budsjæhttajagen mij 15 máno maŋŋela álggá.  Jus ájnas ævto målssu, de máhttá ájnagis ásadusáj birra ådåsit sjiehtadallat . <em type="bold">Nuortta-Vuona kultuvra rijkaguovlloráde</em>Nuortta-Vuona kultuvra rijkaguovlloráde álgaduváj jagen 2010 ja danna li sebrulattja sij gudi politihka bieles vásstedi kultuvra åvdås Nordlándan, Råmsån ja Finnmárkon ja sij galggi kulturpolitihkalasj </p>
    <p>aktisasjbargov fylkkasuohkanij gaskan koordinerit .  Rijkaguovlloráde galggá mierredit kulturpolitihkalasj ássijt ma li ájnnasa rijkkaoassáj, valla ma aj mierkkiji ednagav nasjonála ja rijkajgasskasasj aktijvuodajn. Rijkaguovlloráde galggá aktisasj kulturpolitihkalasj hásstalusájt dágástallat ja jåhtuj biedjat aktisasj strategijajt ja åvddånahttemprosjevtajt .  Rijkaguovlloráde galggá nasjonála ja  rijkajgasskasasj arenajda sæbrrat . Rijkaguovlloráde galggá juohkka jage kultur- sjiehtadusáv tjadádit ja liehket dåjmalasj æjgát ja dåjmadiddje rijkaguovlo kulturásadusáj  åvddånahtedijn. Rijkaguovlloráden galggá álu  guládallat rijkaguovlo kulturdåjmadiddjij. Tjåhkanime ja fáhkaseminára ásaduvvi dárbo milta, dagu tjanáduvvam ieme dáhpádusájda rijkaguovlon.Rijkaguovlloráde galggá barggat konsesusprinsihpa milta avtaárvvusasj oassálasstij gaskan.</p>
    <p><em type="bold">Nuorttalijvuona kulturaktisasjbargo  visjåvnnå ja ulme</em> </p>
    <p>Visjåvnnå: Nuorttalijvuona kulturaktisasjbarggo galggá viehkken profesjonála kulturiellemij mij la moattebelak, sebradahtte ja alla kvalitehtajn. Kulturiellem galggá viehkken gå rijkaguovllo galggá sjaddat ja åvddånit ja danna galggá rijkajgasskasasj  perspektijvva .  Badjásasj ulmme: Rijkaguovloráde kulturpolitihkka vuolggá  sierralágásj árvos mij dájddagin ja kulturiellemin ietjanis la  ájnegis ulmutijda ja ålles sebrudahkaj.</p>
    <p>Aktisasjbargo ulme li åvddånahttet Nuortta-Vuona kulturpolitihkav mij:</p>
    <p type="listitem">• sihkarasstá alla dáse dájddagav ja kultuvrav• laset oassálasstemav ja vásádusáv valjes ja moattebelak kulturiellemis• vuojnnusij buktá ja åvddånahttá mijá  moattekultuvralasj, rijkajgasskasasj ja  moattebelak rijkaguovlov• gæsot dájddárijt ja kulturbarggijt gudi sihti  rijkkaoassáj ásadit ja dáppe barggat• vájkkut ja vuodot politihkkahábbmimav  nasjonála dásen• åvddånahttá nanos kultuvralasj infrastruktuvrav rijkaguovlon</p>
    <p type="listitem">• nanni guládallamav dájdda- ja kulturiellemijn rijkaguovlon• nanni sjuggelis æládusájt</p>
    <p><em type="bold">Sáme dájdda ja kultuvrra</em> Sáme dájdda ja kultuvrra la guovdásj ja integreridum oassen nuorttalijvuona kulturiellemis . Juohkka fylkkasuohkanin la ietjas sierra  aktisasjbarggosjiehtadus Sámedikkijn mij sisadná mierredum kulturstrategiajt ja dåjmajt .  </p>
    <p>Fylkkasuohkana sihti nannit dialogav sáme dájddaga ja kultuvra gáktuj nasjonála perspektijvan. Gájka ásadusá nuorttalijvuona kultursjiehtadusán galggi ietja tjuovvolit sáme dimensjåvnåv ietjasa suorgen massta vásstedi. Rijkaguovlloráde galggá álu Sámedikkijn guládallat. <em type="bold">Rijkajgasskasasj aktisasjbarggo</em>Rijkajgasskasasj aktisasjbarggo la ájnas gájka gålmå nuorttalijvuona fylkkasuohkanijda . Kultuvra </p>
    <p>rijkaguovlloráde sierraláhkáj dættot kultur-aktisasjbargov Ruossjan ja Barentsguovlon . Ruhtadimprográmma BarentsKult baktu gájka gålmmå fylka aktan kulturdepartementajn ja  ålggorijkkadepartementajn ruhtadi vijddásap  dájdda- ja kulturprosjevtajt sihke vuona ja ruossja bielen. Ájnas la jut kulturaktisasjbarggo joarkká bájkálasj ja guovlolasj álgadimij milta, ja jut  guovlolasj oassálasstem nanni lahka aktijvuodajt álmmugij gaskan nuorttan. Rijkaguovlloráden la dåjmalasj roalla dán bargon. Bargo vuodon galggi aj bilaterála sjiehtadusá fylkaj gaskan nuorttan. <em type="bold">Doarjja nuorttalijvuona dájdda- ja  kulturásadusájda</em>  Nordlánda, Råmså ja Finnmárko fylkkasuohkana aktan ruhtadi moadda nuorttalijvuona dájdda- ja kulturásadusájt majn la guovllovijddásasj  åvdåsvásstádus. Ásadusá ma li sjiehtadusán li  ásadusá ma li ájnnasa dájdda- ja kulturiellemin  </p>
    <p>rijkaguovlon ja åvdedi vijdes kulturjavllamusájt.  Ækton doarjjagij Nuorttalijvuona kultursjiehtadusás la jut doarjjovuosstájvállde ietjas  rijkaguovlloåvdåsvásstádusáv buoragit tjoavddá. Sjiehtadus mierret gåktu doarjjaga juolloduvvi ja åvdåsvásstádusáv mij guosská máksemij ja  tjuovvolibmáj. Guovlolasj doarjjaga mierredime,  ásadusá máksema ja tjuovvolibme åvdåsvásstádus la dan fylkkasuohkanin gånnå doarjjavuosstájvállde la. Doarjjavuosstájvállde duogen la  rijkaguovlloåvdåsvásstádusáv ållidit, rapporterit ja budsjæhttaåhtsåmusájt sáddit juollodimgirje  gájbbádusáj milta.</p>
    <p><em type="bold">Tjuovvovasj ásadusá li oassen  sjiehtadusás:</em> </p>
    <p>Rijkaguovllomusihkkárårnik Nuortta-Vuonan</p>
    <p><em type="bold">a) Rijkaguovllomusihkkára Nuortta-Vuonan  Ulmme ja rijkkaoasseåvdåsvásstádus</em>Rijkaguovllomusihkkára Nuortta-Vuonan galggi buvtadit ja gaskostit alla kvalitehta musihkav  </p>
    <p>kulturviesojda ja ásadiddjijda ålles Nuortta-Vuonan. Sijá visjåvnnå la buktet <span type="quote">“stuorra vásádusájt smáv bájkijn”</span>. Vuorodime ájggudagán li dájddalasj  åvddånahttem ja ådåstuhttem, buvtadime ja  gaskostime profesjonaliserim, rijkajgasskasasj  aktisasjbarggo aktan bájkálasj ásadiddjijt  åvddånahttet ja låpptit . Barggovuohke li  turnebuvtadime ietjas ensemblaj ja buvtadibme festiválaj, kulturásadusáj ja friddja suorgijn.Rijkaguovllomusihkkára galggi fállat konsertajt klassihka musihkan, álmmukmusihkan, sáme  musihkan, jazz ja rytmalasj musihkan. Máná ja nuora li ájnas ulmmejuohkusa. <em type="bold">Æjgáda ja stivrrim </em>Rijkaguovllomusihkkára li organiseridum Scene 8, Kultur i Troms ja Scene Finnmark tjadá ensemblaj iesjgeŋga sjáŋŋarijn.  Duodden organiseriduvvi Nuortta-Vuona </p>
    <p>Jazzguovdásj ja Rytmálasj máhttoværmádahka Nuorttan Rijkaguovllomusihkkárij vuolen. Nordlánda fylkkasuohkan vásstet aktisasj åhtsåmusá åvdås ja rapporterima åvdås stáhttaj.  <em type="bold">Ruhtadibme</em>Stáhtta ruhtat 75% Rijkaguovllomusihkkárijs ja 25% ruhtadimes guovlos boahtá. Duodden  fylkkasuohkanijda ruhtadi aj suohkana Narvijkka, Harstad, Målselv,Vadsø ja Áltá. </p>
    <p><em type="bold">b) Nuorttalijvuona Jazzguovdásj</em> </p>
    <p><em type="bold">Ulmme ja rijkaguovlloåvdåsvásstádus </em>Nuorttalijvuona jazzguovdásj la guovlo  buvtadim- gaskostim- ja máhttoguovdásj jazzaj daj gålmmå nuorttalamos fylkaj doajmmaguovllon . Jazzguovdátja oajvveulmme la viehkedit jazz ja muodugasj musihkkaslájaj dåjmajt ja gaskostimev, frilansmusihkkárij åvdås ja siegen barggat,  </p>
    <p>ásadiddjeåvddånahttemav jådedit, nannit guovlo værmádagáv jazz spellamsajijs, ja seminárajt ásadit stuoráp ja unnep bandajda ja ájnegis musihkkárijda. Jazzguovdátja oajvvesiedna la Bådådjon,  fylkkasiena Tråmsån ja Tjáhtjesuollun ja  værmádaksiedna Sortlátten. <em type="bold">Æjgáda ja stivrrim</em>Nuorttalijvuona Jazzguovdásj la vuododus maj æjgáda li Nordlánda fylkkasuohkan, Bådådjo  suohkan ja Nuortta-Vuona jazzforum .  Nuorttalijvuona Jazzguovdátja stivran li vidás ja  Nordlánda fylkkasuohkan stivrrajådediddjev  nammat . <em type="bold">Gånnå ja ruhtadibme</em>Nuorttalijvuona jazzguovdátjin la kontåvrrå Bådådjo suohkanin Nordlándan.  Nuorttalijvuona jazzguovdásj ruhtaduvvá 75%  stáhtas ja 25% guovlos doarjjagijn Nordlánda, Råmså ja Finnmárko fylkkasuohkanijs ja Bådådjo suohkanis . </p>
    <p><em type="bold">c) Rytmalasj máhttoværmádahka Nuorttan Ulmme ja rijkaguovlloåvdåsvásstádus</em>Rytmalasj máhttoværmádahka galggá liehket katalysáhtur rytmalasj máhtudahkaj rijkaguovlon. Dåjma galggi hiebaduvvat profesjonála artistajda  </p>
    <p>aktan viehkkij ja æládusájn. Ásadiddjijda galggá máhttodåjmajt fállat, ieme ja ådå sienaj  åvddånahttemav galggá vuorodit, ja galggá barggat rekrutterimijn ja talentåvddånahttemijn . <em type="bold">Æjgáda ja stivrrim </em>Rytmalasj máhttoværmádahka la aktisasjbarggo Nuorttalijvuona Jazzguovdátja, Nuortta-Vuona Rocka máhttoguovdátja ja Álmmukmusihkka  Nuorttan gaskan Rytmalasj máhttoværmádahka háldaduvvá Nuorttalijvuona Jazzguovdátjis. <em type="bold"> Ruhtadibme</em>Rytmalasj máhttoværmádahka ruhtat ietjas jahkásasj doajmmagålojt doarjjagijn stáhtas 60%  ja guovlos 40%.  </p>
    <p>Nuorttalijvuona Opera- ja  Symfoniorkester AS (NOSO)</p>
    <p type="listitem">• liehket tjanástahka rijkajgasskasasj, guovlolasj ja nasjonála dájddaiellemij</p>
    <p type="listitem">• liehket máhtto- ja ressurssaguovdásj  rijkajgasskasasj, guovlolasj ja nasjonála  berustiddjijda• diehtemvájnogis ja duosstelis profijlla ietjas dåjman</p>
    <p><em type="bold">Ulmme ja rijkaguovlloåvdåsvásstádus</em>Viddnudagá ulmme la tsieggit ja dåjmadit opera- ja orkesterdåjmajt alla dájddalasj dásijn Nuortta- Vuonan. Orkester tjuodjá ietjas guovte stádajn, Bådåddjo ja Tråmsså, ja álu manná Nuortta-Vuonan ietján. <em type="bold">Æjgáda ja stivrrim</em>NOSO la aksjeviddnudahka almulasj æjgádij.  Guossodiddje suohkana Tråmsså ja Bådåddjo æjggu 50 % goabbák, madi Nordlánda, Råmså ja Finnmárko fylkkasuohkana li doarjjavadde.  Viddnudagá stivran li gietjav gitta lågev  stivrraájrrasa. Generaltjåhkanibme nammat stivrav sadjásasj ájrrasij nummarij milta. Guokta  stivrraájrrasa aktan sadjásattjaj nammaduvvi  guovte jáhkáj barggijs. <em type="bold">Gånnå ja ruhtadibme</em>Viddnudakadræssa målssu Bådådjo ja Tråmså gaskan juohkka nælját jage. NOSO ietjas jahkásasj doajmmagålojt ruhtat doarjjagijn stáhtajn ja guovlos, juogeduvvam 70 % stáhtas ja 30 % guovlos. Guovlo doarjja juogeduvvá daj gålmmå fylkkasuohkanij ja </p>
    <p>Tråmså ja Bådådjo suohkanij gaskan .</p>
    <p>Nuorttalijvuona  dájddárguovdásj</p>
    <p><em type="bold">Ulmme ja rijkaguovlloåvdåsvásstádus</em>Nuorttalijvuona dájddárguovdátja ulmme la gaskostit gåvvådájddagav ja duojev, gåvvådájddaga ja duoje berustimev oablodit, ja hábbmit ja gaskostit  dahkamusájt gåvvådájddárijda ja  dájddagiehtabarggijda. Gå dájddára gaskostimev stivrriji de la dájddárij moalgedimfriddjavuohta ja navti ij dájddaiellem ilá kommersialiseriduvá. Nuorttalijvuona dájddárguovdásj galggá viehkken váj Nuortta-Vuonan la ielle ja bivnos siedna  ájggásasjdájddagij, ja galggá viehkedit rijkaguovlo visuála dájddárijda gå: </p>
    <p type="listitem">• gaskos dájddagav, sierralágásj  åvdåsvásstádusájn mánájda ja nuorajda  gaskostit• dájddaga anov sebrudagán lasedit• kunst, med særlig ansvar for formidling til  barn og unge• sierraláhkáj vuorodit dájddárijt rijkaguovlon</p>
    <p><em type="bold">Æjgáda ja stivrrim</em>Nuorttalijvuona dájddárguovdátja æjgáda li  Nordnorske Bildende Kunstnere (NNBK) og  Norske kunsthåndverkere, avd . Nord-Norge (NNKN) . Jahketjåhkanibme la Nuorttalijvuona  dájddárguovdátja alemus orgádna. Stivrra gudájn ájrrasijn válljiduvvá. Nordnorske Bildende  Kunstnere ja Norske kunsthåndverkere Nord-Norge válljiji guokta ájrrasa goabbák. Ævtodusnammadus sijájt nammat. Nordlánda fylkkasuohkan, Nordlánda, Råmså ja Finnmárko fylkkasuohkanij åvdås  nammat avtav ájrrasav persåvnålasj sadjásattjajn, ja bargge avtav ájrrasav stivrraj válljiji. Stivrraájrrasa válljiduvvi niellja jage ájggudahkaj. Barggij  stivrraájras válljiduvvá guovte jahkáj, sæmmi  guosská fylkkasuohkana stivrraájrrasij. <em type="bold">Gånnå ja ruhtadibme</em>Nuorttalijvuona dájddárguovdásj la Vågan  suohkanin Nordlándan. Nuorttalijvuona  dájddárguovdásj ietjas dåjmav ruhtat 70 %  doarjjagijn Vuona kulturrádes ja 30 % guovlo  doarjjavaddijs ma li da gålmmå fylkkasuohkana ja Vågan suohkan . </p>
    <p>Nuorttalijvuona  Filmmaguovdásj AS</p>
    <p><em type="bold">Ulmme ja rijkaguovlloåvdåsvásstádus</em>Nuorttalijvuona Filmmaguovdásj AS galggá liehket máhttoguovdásj filmmaj ja filmmabarggijda  nuorttan, ja galggá viehkken åvdedit filmav  dájddagin rijkaguovlon.  Nuorttalijvuona Filmmaguovdásj AS galggá  åhtsåmusáj milta juollodit almulasj doarjjagav  nuorttalijvuona oanegis- ja  dokumentárrafilmmabuvtadibmáj, rijkaguovlo  filmmabarggijda ásadit åhpadimdåjmajt, dilev láhtjet filmmaæládusá rekrutterimij ja dåjmalattjat  guovdátja ulmmejuohkusijda diedojt juohket. <em type="bold">Æjgáda ja stivrrim</em> Nuorttalijvuona Filmmaguovdásj AS la  oasseviddnudahka maj æjgáda li Nordlánda, Råmså ja Finnmárko fylkkasuohkana. Generaltjåhkanibme nammat stivrav vidájn ájrrasijn 5 sadjásasj ájrrasij </p>
    <p>nummarij milta. Stivrra galggá navti aktij biejaduvvat váj gåvvit filmmaguovdátja geográfalasj guovlov ja siján galggá filmmafágalasj ja økonomalasj/ háldaduslasj máhtto. Stivrra doajmmá 4 jage. <em type="bold">Gånnå ja ruhtadibme</em>Nordnorsk Filmsenter AS la Tråmså suohkanin Råmsån. Nuorttalijvuona Filmmaguovdásj AS oadtju jahkásattjat buvtadimrudájt stáhtas. Filmmaguovdásj ruhtat ietjas jahkásasj doajmmagålojt doarjjagijn  fylkkasuohkanijs ja Tråmså suohkanis . </p>
    <p>doarjjovaddijs ma li da gålmmå fylkkasuohkana ja Hárstád suohkan.</p>
    <p>Hålogalátte  Amatørteáhtervuododus</p>
    <p>Nuortta-Vuona Ávvudallama</p>
    <p><em type="bold">Ulmme ja rijkaguovlloåvdåsvásstádus</em>Nuortta-Vuona Ávvudallamij ulme li: </p>
    <p type="listitem">• Ávvudallamijt juohkka jage ásadit• Tjoahkkit, nannit ja åvddånahttet dájdda- ja kultursuorgev nuorttan• Arvusmahttet ådå ájádusájda ja  aktisasjbargojda nuorttalij dájddagin ja kultuvran• Åvdedit dájddaga rållav arktalasj sebrudagá åvddånahttemin</p>
    <p>Nuortta-Vuona Ávvudallama háldadi sierra  doarjja- ja buvtadimårnigav man ulmme la  arvusmahttet dájdda- ja kulturiellemav rijkkaoasen ja dilev láhtjet duosstelis rájájrasstediddje  prosjevtajda sihka sienadájddagin, musihkan ja visuála dájddagin. Nuorradájddastipenda ja open call baktu aloduvvá ådå lágásj aktisasjbargojda ma hásstali dájddárij ietjasa javllamusájt gå iehtjádij  iejvviji. Rudájt juollot muhtem jury gånnå li 3-5  ulmutja dájdda- ja kulturfágalasj máhtujn ålles rijkaguovlos, aktan guoktásij ávvudallamháldadusás. Jury juohkka jage válljiduvvá. <em type="bold">Æjgáda ja stivrrim </em>Nuortta-Vuona Ávvudallama ásaduváj jagen 1964 ja la vuododus. Vuododusán galggá stivrra gudájn ájrrasijn aktan guovtijn sadjásattjajn. Dåj ietjá  doarjodiddjij bieles nammat Råmså  fylkkasuohkan stivrrajådediddjev aktan niellja  stivrraájrrasa ja guokta sadjásattja, sijájs  binnemusát guoktásin galggá guoskavasj máhtto jali hárjjidallama dájdda- ja kultursuorges. Stivran galggá hiebalgis geografalasj åvdåstibme. Hárstád suohkan avtav stivrraájrrasav nammat. <em type="bold">Gånnå ja ruhtadibme</em>Nuortta-Vuona Ávvudallama li Hárstád  suohkanin Råmsån . Nuortta-Vuona Ávvudallama ietjasa jahkásasj almulasj doajmmagålojt ruhtadi  70 % doarjjagijn stáhtas ja 30 % daj guovlolasj  </p>
    <p><em type="bold">Ulmme ja rijkaguovlloåvdåsvásstádus</em>Hålogalátte Amatørteáhtervuododus la  berustiddjesiebrre ja máhttoguovdásj luojvoj revy- ja teáhterbirrasij Nuortta-Vuonan. Hålogalátte  Amatørteáhtervuododus galggá nannit ja  viehkken åvddånahttet revyajt, teáhterijt ja ietjá sienalasj moalgedimijt Nuortta-Vuonan. Hålogalátte Amatørteáhtervuododus galggá dåjmalattjat sæbrrat teáhterfágalasj værmádahkaj dájt ulmijt ållidittjat. Sebrulattjat sávadimij milta jåhtuj biejaduvvi  fálaldagá dagu bagádallam, kursa, regidoarjja,  åvddånahttemprosjevta ja seminára. <em type="bold">Æjgáda ja stivrrim</em>Hålogalátte Amatørteáhtervuododus la siebrre ájnegis sebrulattjajda, organisasjåvnåjda ja siebrijda ma revyajn, teáhterijn ja ietjá sienalasj moalgedemij doajmmi rijkaguovlon. Hålogalátte  Amatørteáhtervuododusá organisasjåvnnåhábme la siebrre ja jahketjåhkanibme la alemus orgádna. Jahketjåhkanibme njuolgadusájt ja organisasjåvnå barggoprográmmav mierret. Stivrraájrrasa ja  sadjásattja jahketjåhkanimen válljiduvvi, ja gájkaj Nuortta-Vuona fylkaj åvdåstibme dættoduvvá.  Stivran li vidás. <em type="bold">Gånnå ja ruhtadibme</em>Jahketjåhkanibme mierret gånnå Hålogalátte Amatørteáhtervuododusá háldadus galggá liehket, dálla la Tråmså suohkanin Råmsån. Hålogalátte amatørteáhtersiebrre ruhtaduvvá  doajmmadoarjjaga baktu stáhtas mij la 75 % siebre tjoahkkidum almulasj doarjjagis. 25 % ma de báhtsi mávseduvvi guovlolasj ruhtadiddjijs ma li da gålmmå fylkkasuohkana . </p>
    <p>Niejda Råven</p>
    <p><em type="bold">Ulmme ja rijkaguovlloåvdåsvásstádus </em>Niejda Råven AS la máhtudahka-, ressurssa- ja turnéguovdásj rájájrasste dájddaaktisasjbarggo Nuortta-Vuonan, sierralágásj dættojn  Barentsguovlluj. Niejda Råven AS:an la sierralágásj åvdåsvásstádus guládallama, vásáduslånudallama </p>
    <p>ja værmádaktsieggima åvdås Nuortta-Vuonan, ja galggi sierraláhkáj dættodit Barentsguovlo  aktisasjbargov. Niejda Råven AS vásstet  guládallama, vásáduslånudallama ja  værmádaktsieggima åvdås Nuortta-Vuona oassálasstij gaskan ma dájddagijn rijkkarájáj rastá aktan barggi . <em type="bold">Æjgáda ja stivrrim </em>Niejda Råven AS la oasseviddnudahka priváhta æjgádij. Viddnudagá njuolgadusáj milta e galga  badjelbáhtsusav æjgádijda mákset.  Generaltjåhkanibme la Niejda Råven AS alemus orgádna. Generaltjåhkanibme vállji stivrav manna li gitta gietjav ájrrasa. Stivrra válljiduvvá guovte jahkáj. <em type="bold">Gånnå ja ruhtadibme</em>Niejda Råven AS la Oarjje-Várjjaga suohkanin  Finnmárkon, sierra vuosádallam- ja  gaskostimbájkke: TERMINAL B. Niejda Råven AS ruhtat ietjas jahkásasj doajmmagålojt 70 %  </p>
    <p>doarjjagijn stáhtas ja 30 % guovlo doarjjavaddijs ma li da gålmmå fylkkasuohkana ja Oarjje-Várjjaga suohkan .</p>
    <p>Dánssaarena nuortta</p>
    <p><em type="bold">Ulmme ja rijkaguovlloåvdåsvásstádus</em>Dánssaarena nuortta la guovlo máhtto- ja værmádakguovdásj dánssaj Nuortta-Vuonan mij galggá viehkedit dánsav ja siednadájddagav  buvtadit ja gaskostit Nuortta-Vuonajn vuorodum guovlojn. Dánssaarena nuortta galggá  dánssadájddagav åvddånahttet, rijkkarájáj rastá  aktisattjat barggat ja ietjá dájddahámij siegen  barggat .  <em type="bold">Æjgáda ja stivrrim </em>Dánssaarena nuortta ja vuododus maj vuododiddje li Nordlánda, Råmså ja Finnmárko fylkkasuohkana ja Hammerfest suohkan. Dánssaarena nuortta alemus orgádna la vuododusá stivrra. Stivran li gålmmå  ájrrasa persåvnålasj sadjásattjaj. Norske danse- kunstnere ja Hammerfest suohkan nammadi stivrraájrrasav goabbák. Finnmárko fylkkasuohkan stivrrajådediddjev nammat, dåj ietjá fylkkasuohkanij åvdås. Juohkka ájras ja persåvnålasj sadjásasj barggá 4 jage ájggudagán. <em type="bold">Gånnå ja ruhtadibme</em>Dánssaarena nuortta la Hammerfest suohkanin Finnmárkon. Dánssaarena nuortta ietjas jahkásasj doajmmagålojt ruhtat doarjjaga baktu guovlo  ruhtajuollodiddjijs gudi li da gålmmå fylkkasuohkana ja Hammerfest suohkan . </p>
    <p>Bæjvásj Sáme Nasjonálteáhter</p>
    <p><em type="bold">Ulmme ja rijkaguovlloåvdåsvásstádus</em>Bæjvásj Sáme Nasjonálteáhtera ulmme la liehket nasjonálteáhter ålles sáme álmmugij ja teáhterav vuosádallat divna sáme årromguovlojn. Bæjvásj galggá sáme gielajt bisodit ja liehket ájnas kultur-guodde ja gaskostiddje sáme histåvrås, kultuvras ja identitehtas. Bæjvásj vaddá siednadájddavásádusájt ma væráldij vuosedi gåvåjt ja subttsasijt Sámes ja la ájnas arena juojggam-/musihkkateáhterij. <em type="bold">Æjgáda ja stivrrim</em>Bæjvásj Sáme Nasjonálteáhter la  oasseviddnudahka man æjgáda li Sámedigge, Guovddagæjno suohkan, Vuona Sámij  Rijkkasiebrre (NSR) ja Sámij Lánndasiebrre (SLF). Stivran li 7 ájrrasa. Sámedigge nammat 4 ájrrasa aktan stivrrajådediddjev . Guovddagæjno suohkan nammat avtav ájrrasav. Teáhtera bargge nammadi avtav ájrrasav ja Vuona Sámij Rijkkasiebrre (NSR) ja Sámij Lánndasiebrre (SLF) lånudalli nammadit 1 ájrrasav ja 1 sadjásattjav. <em type="bold">Gånnå ja ruhtadibme</em>Bæjvásj Sáme Nasjonálteáhter la Guovddagæjno suohkanin Finnmárkon. Bæjvásj Sáme  Nasjonálteáhter AS ruhtat ietjas jahkásasj  doajmmagålojt sulle 90 % doarjjagijn Sámedikkes ja birrusij 10 % guovlolasj doarjjavaddijs ma li da </p>
    <p>gålmmå fylkkasuohkana ja Guovddagæjno suohkan .</p>
    <p>Filmmafoannda Nuortta AS</p>
    <p><em type="bold">Ulmme ja rijkaguovlloåvdåsvásstádus</em>Filmmafoannda Nuortta AS galggá åvdedit  audiovisuála buvtadimijt Nordlándan, Råmsån ja Finnmárkon ja viehkedit filmmaæládusáv  nuorttan profesjonaliserit ja vájkkudit váj  máhtudahka åvddånahteduvvá ja guovlon bissu.  Ja de galggá foannda viehkken váj filmmaæládus ienep árvojt buktá ja bukta tjijnnimav bájkálasj  viddnudagájda gå filma buvteduvvi.  Dáv návti ållidi: </p>
    <p type="listitem">• lasedit báddimijt Nordlándan, Råmsån ja  Finnmárkon• lasedit barggosajij lågov filmmaæládusán  Nordlándan, Råmsån ja Finnmárkon</p>
    <p type="listitem">• åvddånahttet filmav æládussan Nordlándan, Råmsån ja Finnmárkon</p>
    <p><em type="bold">Æjgáda ja stivrrim</em>Filmmafoannda Nuortta AS la oasseviddnudahka man æjgáda li Nordlánda, Råmså ja Finnmárko fylkkasuohkana . Generaltjåhkanibme la Filmmafoannda Nuortta alemus orgádna. Válljiduvvá stivrra gånnå li vidás ja sijájs nammat Siesstembáŋŋka1 kulturæládusvuododus avtav ájrrasav. <em type="bold">Gånnå ja ruhtadibme</em>Filmmafoannda Nuortta AS la Bådådjo suohkanin Nordlándan, filmmafágalasj konsulænnta la Tråmsån . Filmmafoannda Nuortta AS oadtju doajmmadoarjjagav dajs gålmåjs nuorttalijvuona fylkkasuohkanijs . </p>
    <p>Nuorttalijvuona  girjálasjvuohtastrategija</p>
    <p><em type="bold">Ulmme ja rijkaguovlloåvdåsvásstádus </em>Nuorttalijvuona girjálasjvuodastrategija galggá  nuorttalijvuona girjálasjvuoda buvtadimev ja  gaskostimev nannit, ja nannit aktisasjbargov girjálasjvuodasuorge ja ietjá dájddamoalgedimij gaskan. Strategija galggá doajmmat vædtsagin ja vuodon ienep aktisasjbargguj girjálasjvuoda hárráj rijkaguovlon . <em type="bold">Æjgáda ja stivrrim</em>Nuorttalijvuona girjálasvuohtastrategija la  åvddånahtedum aktisasjbarggon daj gålmåj  nuorttalijvuona fylkkagirjálasjvuodaj ja æládusá  gaskan . Strategija tjuovvolime  oajvveåvdåsvásstádus la fylkkagirjjegirjjevuorkkáj duogen, ja sijáj gaskan målssu. <em type="bold">Ruhtadille</em>Tjoahkkáj la Nuorttalijvuona girjálasjvuodastrategijan kr 250 000,- . Rudá aneduvvi dá guokta ássjijda: Kr 100 000 stipænnda tjáppagirjálasjvuoda tjállijda ja kr 150 000 arvusmahttemrudájda nuorttalijvuona tjállijt nasjonála arenájn låpptit. Doarjja ruhtaduvvá 100 % Nuorttalijvuona kultursjiehtadusá tjadá. </p>
    <p><em type="bold">Tjuovvovasj dájddárorganisasjåvnå  oadtju doarjjagav Nuorttalijvuona  kultursjiehtadusá baktu</em> </p>
    <p>Nuorttalijvuona tjállijsiebrre</p>
    <p>Nuorttalijvuona tjállijsiebrre  åvdet ájrrasij fágalasj berustimijt, berustimev girjálasjvuoda åvdås  åbbålattjat ja ájggásasjgirjálasjvuoda åvdås  Nuortta-Vuonan sierraláhkáj.</p>
    <p>Vuona dájddagiehtabargge Nuortta-Vuodna</p>
    <p>Vuona dájddagiehtabargge Nuortta-Vuodna la organisasjåvnnå ámmátdájddagiehtabarggijda man ulmme la gáhttit sebrulattjaj fágalasj, ideála ja ruhtadilev aktan åvdedit ja åvddånahttet  dájddagiehtasuorgev nuorttan.</p>
    <p>Nuortta-Vuona gåvvididdje dájddára</p>
    <p>Nuortta-Vuona gåvvididdje dájddára la  fáhkaorganisasjåvnnå ámmátgåvvådájddárijda Nuortta-Vuonan ja dan ulmme la gáhttit sebrulattjaj fágalasj, økonomalasj, sosiála ja ideála berustimijt.</p>
    <p>Nuorttalijvuona Dánssadájddárij forum</p>
    <p>Nuorttalijvuona Dánssadájddárij forum la  sebrulasj- ja værmádakorganisasjåvnnå  ámmátdánssadájddárijda Nuortta-Vuonan gudi rahtji doarjjot ja åvddånahttet dánssadájdav guovlon.</p>
    <p>Sjiehtadus dåhkkiduváj gájka fylkkadikkijs 2017 biehtsemáno</p>
  </body>
</document>
