<document xml:lang="smj" id="no_id"><header><title>Værálda stuorámus biebbmooassása sáme biebbmuj sierra máhttelisvuodajt vaddá</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>249</wordcount><conversion_status type="standard"/><availability><free/></availability><multilingual/><origFileName>https://www.samedigge.no/Samedikke-birra/Arkiv-perioden-2016-2017/Pressemeldinger/Vaeralda-stuoramus-biebbmooassasa-same-biebbmuj-sierra-mahttelisvuodajt-vadda</origFileName><parallel_text xml:lang="nob" location="verdens-stoerste-matmesse-gir-samisk-mat-unike-muligheter.html"/><parallel_text xml:lang="sma" location="veartenen-stoeoeremes-beapmoemeessa-sjiere-nuepieh-vadta-saemien-beapmose.html"/><parallel_text xml:lang="sme" location="mailmmi-stuoramus-biebmomeassu-adda-sami-biepmuide-aidnalunddot-vejolasvuodaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Værálda stuorámus biebbmooassása sáme biebbmuj sierra máhttelisvuodajt vaddá</p>
<p>Sámedikkeráde Mariann Wollmann oassálastij værálda stuorámus biebbmooassásij, Grüne Woche, rahpamij. - Dá biebbmooassása vaddi sierra máhttelisvuodajt sáme biebmov åvddålijguovlluj tjalmostahtátjit, javllá Magga.</p>
<p>- Mån lav tjaŋgas gå sáme æládusbargge ja åvdåstiddje dan jage biebbmooassásijda oassálasstin. Dát vuoset sáme biebbmokultuvra ja mannoæládusá árvvo la nasjåvnålasj dássáj låpptidum. Dassta mij mihástallap, javllá sámedikkeráde Mariann Wollmann Magga, gut oassálastij biebbmooassásij rahpamijda ådåjakmáno 20. biejve. Ednambarggo- ja biebbmominisstar Jon Georg Dale aj oassálastij biebbmooassásijda.</p>
<p><em type="italic">Sierra biebbmokultuvrra </em></p>
<p>Nuortta-Vuodna ja sáme biebbmobuvtadiddje li oassásijda vihtta jage maŋŋálakkoj oassálasstám gitta dijmásj rádjáj. Sámedikkeráde mielas dat vuoset, sáme biebbmokultuvrra la sierralágásj mijá rijkan, mav Sámedigge diedulattjat sihtá ávkástallat vuorodime biebmov vijddásappot gárvedit.</p>
<p>- Mån vuojnáv stuorra máhttelisvuodav ållagasj gå sáme ájvvanisá ienebut sadjihin oasstijda sjaddi, aktijvuohta biebbmovuorodime ja mannoæládusá gaskan goappásj æládusájt nanni, javllá sámedikkeráde Mariann Wollmann Magga.</p>
<p>-Mijá mielas li rámmpomin oassálasstijt Ellinor G. Utsi Davvi Siidas ja Eva Nordfjell Rørosreinas, gå såj bivddiduvvaba biebbmominisstaris Ráddidusá vuorodibmáj bájkálasj biebbmuj ja mannoæládussaj, javllá Magga.</p>
<p>Æládusorganisasjåvnnå Vuona Boatsojsámij Rijkalihtto jådediddje Ellinor Marita Jåma baktu oassálastij æládusrájadussaj.</p>
<p><em type="italic">Sihtá sáme biebmov gaskarijkalattjat dåbddusin dahkat </em></p>
<p>Sámedigge le 2017 vuorodam åvddånahttet biebbmoájvvanisájt sáme guovlojs.</p>
<p>- Mij aj oassálasstep aktisasjbargguj åvddånahttemin stuoráp biebbmoprosjevtav mav Innovasjon Norge jådet. Visjåvnnå le dahkat Nuortta-Vuonav gasskarijkalattjat dåbddusin biebbmoguovllon dahkat, ja mån doajvov máhttep oajvveprosjevtajn dán jage joarkket. Doajvov máhttep lasedit vijddásap gárvedimev, - boatsojæládusán, ednambarggoæládusán ja guollimæládusán ja gájkajn majt luonndo fállá, dasi li stuorra máhttelisvuoda, låhpat Magga.</p>
<p>Ságájdahtátjit, guládalá sámedikkerádijn Mariann Wollmann Magga, mobijlla +47 977 02 350</p>
</body></document>
