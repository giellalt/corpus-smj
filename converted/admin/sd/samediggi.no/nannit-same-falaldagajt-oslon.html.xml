<document xml:lang="smj" id="no_id"><header><title/><genre code="admin"/><author><unknown/></author><wordcount>222</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Kultuvrraiellem/Arena-same-kulturdaajmadibmaj/Nannit-same-falaldagajt-Oslon</origFileName><parallel_text xml:lang="nob" location="styrke-det-samiske-tilbudet-i-oslo.html"/><parallel_text xml:lang="sma" location="saemien-faalenassem-oslosne-naennoestehtedh.html"/><parallel_text xml:lang="sme" location="nannet-sami-falaldaga-oslos.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Nannit sáme fálaldagájt Oslon. / Arena sáme kulturdåjmadibmáj / Kultuvrraiellem / Sámedigge - Sametinget</p>
<p type="title">Nannit sáme fálaldagájt Oslon.</p>
<p>18. njoktje 2014</p>
<p>Sámedigge ja Oslo suohkan sihti sáme fálaldagájt nannit oajvvestádan sierra aktisasjbarggosjiehtadusá baktu.</p>
<p><em type="bold">- Aktisasjbarggosjiehtadus galggá dahkat álkkebun liehket sábmen Oslon. Oslon li moadda sáme, ja mijá ulmme le sij galggi oadtjot nåv buorre fálaldagájt gå máhttelis, javllaba rádeájras Ann-Mari Thomassen ja máhtto ja åhpadusá rádeájras, Anniken Hauglie. </em></p>
<p>Sámedigge ja Oslo suohkan li moadda jage dagástallam gåktu nannit ja åvddånahtedit mánnágárdev, skåvlåv, varresvuohta- ja kultuvrrafálaldagájt sámijda oajvvestádan. Guokta jahkásasj aktisasjbarggotjåhkanime li læhkám politihkalasj mieren.</p>
<p>Rádeájras Anniken Hauglie máhtoj ja åhpadusá Stadarádeåssudagán la mannam Guovddagæjnon ja adnám æjvvalimijt Sámediggerádijn. Rádeájras guossidaláj aj duov ja dáv sáme fáhkabirrusav degu Sáme allaskåvlåv ja Gáldov.</p>
<p>Dála sihti goappátjagá suohkan ja Sámedigge álgadit prosessav dagátjit aktisasjbarggosjiehtadusáv mij galggá nannit sámegielav, kultuvrav ja varresvuodav Oslon. Moadda stádaráde åssudagá aj segaduvvi dán bargguj.</p>
<p>Tjåhkanimen Guovddagæjnon árvvalattaduvvin máhttelisvuoda dahkat æjvvalimsajijt sáme vuorrasappojda ja ásadit sierra skihppijsijddaåssudagáv stádan.</p>
<p>Sáme vieso biednigahttem dagástaladuváj aj tjåhkanimen.</p>
<p>Kultuvralasj skåvllåvuossa gáktuj sihtá Oslo suohkan lasedum aktijvuodav bájkálasj sáme birrasij Oslon.</p>
<p>Sámedigge ja Oslo suohkan galggi árvvaladdat gåktu ienep sáme oahppijt oadtjot åhpatjit sámegielav 1. giellan.</p>
<p>Sámedikken la uddni aktisasjbarggosjiehtadus Tråmså suohkanijn, ja dahkamin la aktisasjbarggosjiehtadusáv Áltá suohkanijn.</p>
<p><em type="bold">Ienep diedo: </em></p>
<p>Sámedigge-ráde ájras Ann-Mari Thomassen, 900 57 123</p>
<p>Mahtoj ja åhpadusá rádeájras, Anniken Hauglie, 480 82 601</p>
</body></document>
