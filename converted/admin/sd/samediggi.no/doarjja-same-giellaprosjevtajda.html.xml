<document xml:lang="smj" id="no_id"><header><title>Doarjja sáme giellaprosjevtajda</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>413</wordcount><conversion_status type="standard"/><availability><free/></availability><multilingual/><origFileName>https://www.samedigge.no/Daarja-ja-stipenda/Doarjja-same-giellaprosjevtajda</origFileName><parallel_text xml:lang="nob" location="tilskudd-til-samiske-spraakprosjekter.html"/><parallel_text xml:lang="sma" location="daaarjoe-saemien-gieleprosjektide.html"/><parallel_text xml:lang="sme" location="doarjja-sami-giellaproseavttaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja sáme giellaprosjevtajda</p>
<p>Ulmme doarjjaårnigijn le juhti álmmugin la máhttelisvuohta oahppat ja åvdedit sámegielav.</p>
<p><em type="italic">Rabás åhtsåmájggemierre: </em>Doarjjaårnigin la rabás åhtsåmájggemierre basádismáno 1. biejve rádjáj. </p>
<p>Åhtsåmusá maŋenagi giehtadaláduvvi. Ássjegiehtadallam la birrusij guokta máno.</p>
<p><em type="italic">Dájda máhtá dårjav oadtjot: </em></p>
<list><p type="listitem">Dahkat jali jårggålit sámegiellaj giellaapplikasjåvnåjt ja spellaj mánájda ja nuorajda.</p>
<p type="listitem">Sámegielkursa ållessjattugijda.</p>
<p type="listitem">Låhkåm- ja tjállemviehkkeårnik sámegielagijda.</p>
<p type="listitem">Vájkkudit Rámádav jårggålimev oarjjel- ja julevsámegielajda.</p>
<p type="listitem">Giellaåvddånahttemdoajmmajbiedjama sáme giellaguovdátjijda ma åvddål li ásadimdårjav oadtjum.</p>
<p type="listitem">Sáme bájkkenamájt tjoahkkiv ja gaskostibme.</p>
<p type="listitem">Báhkogirjijt sáme gielajda dahkat, ållagasj vuoroduvvá digitála. tjoavddusa.</p>
<p type="listitem">Terminologijjaprosjevta majna ulmme la ådå termajt ásadit jali boares termajt ælládahttet.</p>
<p type="listitem">Vájkkudit jut sáme medijáfálaldagájda, ma li ásaduvvamin, åvddånahttemprosjevta båhti dassátjij gå sjaddi dássedis doarjjaårniga.</p>
<p type="listitem">Giellasujttodoajmmajbiedjama ja buorre giellaariená</p>
<p type="listitem">Åvdedi málajt vaj giellaressursa ma li guovlon tjoahkkáj máhtti giellaåhpadusá vájkkudit.</p>
<p type="listitem">Sámegieldåjma sáme giellavahko 2020 aktijvuodan.</p>
</list><p><em type="italic">Gut máhttá åhtsåt: </em></p>
<list><p type="listitem">Almulasj ja priváhta organisasjåvnå/institusjåvnå/vidnudagá</p>
<p type="listitem">Sáme giellaguovdátja ma njuolgga dårjav Sámedikke budsjehta baktu oadtju e máhte juollodimev dát doarjjaårnigis oadtjot. Svahkastibme la: <list><p type="listitem">Sáme giellaguovdátja julev-, oarjjel- ja márkkosáme guovlojn máhtti dårjav vuorodimes åhtsåt <span type="quote">“Giellasujttodoajmmajbiedjama ja buorre giellaariená”</span> ja <span type="quote">"Åvdedi málajt vaj giellaressursa ma li guovlon tjoahkkáj máhtti giellaåhpadusá vájkkudit"</span>.</p>
</list></p>
<p type="listitem">Giellaguovdátja ma juo li ásadime vuolen ja li dasi dårjav oadtjum, máhtti åhtsåt. Ij vatteduvá doarjja ådå giellaguovdátjij ásadibmáj.</p>
<p type="listitem">Vidnudagá, ásadusá ja organisasjåvnå ma dårjav oadtju, hæhttuji liehket tjáledum «Vuona Avtadakregisstarin» (Enhetsregisteret for Norge).</p>
</list><p><em type="italic">Náv ednagav máhtá doarjjan oadtjot: </em></p>
<list><p type="listitem">Dårja mierre la gitta 300 000 kråvnnåj.</p>
<p type="listitem">Dårja mierre sámegieldåjmajda sáme giellavahko 2020 aktijvuodan la kr. 40 000 rádjáj.</p>
</list><p><em type="italic">Tjuovvovasj tjuovvusa galggi åhtsåmusáv tjuovvot: </em></p>
<list><p type="listitem">Prosjæktatjielggidus gånnå li tjuovvovasj tjuokka: <list><p type="listitem">Prosjevta ájggomus oasseulmij</p>
<p type="listitem">Ulmmejuogos</p>
<p type="listitem">Åhtsåmusá vuodustibme</p>
<p type="listitem">Fágalasj sisadno</p>
<p type="listitem">Tjielggidus prosjevta tjadádibmáj aktan åvddånimplánajn ja máhttelis mihttomierij</p>
<p type="listitem">Prosjevta tjadádimmáhttelisvuohta/ åvdåsvásstádusárvustallam</p>
<p type="listitem">Gåktu prosjækta l vuododam addnij sávadusáj ja sebrudagá dárboj milta</p>
<p type="listitem">Tjielggidus gåktu prosjevta vájkkudusá li boahtteájggáj prosjæktaájge maŋŋela</p>
<p type="listitem">Tjielggidus gåktu dássádusperspektijvva prosjevtan gåtseduvvá</p>
<p type="listitem">Tjielggidus gåktu prosjæktabåhtusa galggi almoduvvat</p>
<p type="listitem">Máhttelis aktisasjbarggoguojme</p>
<p type="listitem">Li gus máhttelis ietjá ruhtadiddje doarjjaåhtsåmusáv giehtadallam ja juollodav dårjav</p>
</list></p>
<p type="listitem">Sjiehtadus riektáåmastiddjijn applikasjåvnåjda (guosská åhtsåmijda applikasjåvnåjt hiebadahttet).</p>
</list><p><em type="italic">Ietjá gájbbádusá: </em></p>
<p>Doarjjaårniga gájbbádusá årnigij li giellaprosjevta njuolgadusájn.</p>
<p xml:lang="sme"><em type="italic">Guládallamdiedo: </em>Anne Marit Triumf +47 78 48 42 11 ja Siv Marit R. Eira +47 78 47 40 72 </p>
<p xml:lang="dan">Elektronisk søknadsskjema</p>
</body></document>
