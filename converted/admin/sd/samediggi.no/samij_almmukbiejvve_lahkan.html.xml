<document xml:lang="smj" id="no_id"><header><title>Sámij álmmukbiejvve láhkan - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>83</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/samenes-nasjonaldag-narmer-seg.22886.aspx?sprak=15</origFileName><parallel_text xml:lang="nob" location="samenes_nasjonaldag_naermer_seg_.html"/><parallel_text xml:lang="sma" location="saemiej_aalmegebiejjie_geatskeneminie_.html"/><parallel_text xml:lang="sme" location="sami_albmotbeaivi_lahkona_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámij álmmukbiejvve láhkan</p>
<p><em type="italic">Sámij álmmukbiejvve láhkan. Ávttjip dijáv rádjat gåhttjomijt sámedikkepolitihkkárijda. </em></p>
<p>Sámedikkeráde vuojnná juo li gåhttjoma boahtegoahtám sámedikkepolitihkkárijda boahtte jage sáme álmmukbiejve ávvudallamijda.</p>
<p>Jus dát galggá buoremus láhkáj mannat, de ávttjip dijáv rádjat gåhttjomijt <em type="italic">åvddål 14.01.2023 </em>. Rája gåhttjomav dási: samediggi@samediggi.no </p>
<p>– Mij sihtap biedjat ájggemierev gåhttjomijda, navti váj buorre plána baktu máhttep oassálasstet vijddásit, javllá guládallamdirekterra Liv inger Somby.</p>
<p>Siebre, organisasjåvnå, suohkana ja ietjá almulasj orgána gudi juo li rádjam gåhttjomijt, e dárbaha dav dahkat ådåsit, dajnas gå la juo registreriduvvam Sámedikken.</p>
</body></document>
