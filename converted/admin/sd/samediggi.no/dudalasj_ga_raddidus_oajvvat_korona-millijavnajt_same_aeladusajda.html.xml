<document xml:lang="smj" id="no_id"><header><title>Dudálasj gå ráddidus oajvvat korona-millijåvnåjt sáme æládusájda - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>201</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/fornoyd-med-at-regjeringen-foreslar-koronamillioner-til-samisk-naringsliv.10818.aspx?sprak=15</origFileName><parallel_text xml:lang="nob" location="fornoyd_med_at_regjeringen_foreslar_koronamillioner_til_samisk_naeringsliv.html"/><parallel_text xml:lang="sma" location="madtjeles_reerenasse_koronavierhtieh_saemien_jieliemasse_raereste.html"/><parallel_text xml:lang="sme" location="duhtavas_go_raddehus_evttoha_korona-miljovnnaid_sami_ealahusaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Dudálasj gå ráddidus oajvvat korona-millijåvnåjt sáme æládusájda</p>
<p><em type="italic">Ráddidus oajvvat udnásj hiehtetjoavddusin 4 millijåvnå kråvnå sáme æládussaj bisodittjat árvvedahttemav æládusdoajmmijda låssis ájgen. Sámedigge oadtju åvdåsvásstádusáv juohket rudájt. </em></p>
<p>– Mån lav ávon gå lij gulldalam mijáv ja ráddidus oajvvat korona-rudájt Sámediggáj. Dassta máhttep mij nannit mijá doarjjaårdnigav sidjij gudi li hiehtediles boadádallam. Sæmmi båttå hæhttuv tsuojggit jut 4 millijåvnå kråvnå dajs 16,3 millijárda kråvnås la dåssju unna oasse hiehtetjoavddusis, javlla sámedikkeráde Silje Karine Muotka (NSR)</p>
<p>Ráddidus åvdedi ietjas ådå hiehtetjoavddusav præssakonferánsan bierjjedagá. Ráddidus oajvvat dåjmajt tjoahkkáj 16,3 millijárda kråvnnåj. Sáme æládusá boadádalli garrasit dávddanjoammomis. Moaddásijn li stuorra ruhtajådedimgássjelisvuoda ja ráddidus dan diehti oajvvat 4 millijåvnå kråvnå sáme æládusájda.</p>
<p>Da garra dåjma hieredittjat njoammomav li aj bággim vidnudagájt binnedittjat ietjaska dåjmajt. Moadda vidnudagájn la vilá luovas rudáj- ja máksemvuodagássjelisvuoda.</p>
<p>Hiehtetjoavddusin li dåjma moadda sebrudaksuorgijn.</p>
<p>– Mån vuordáv ráddidusá hiehtetjoavdos åbbålattjat sjaddá hiehpat sáme sebrudahkaj buorre vuogijn. Hæhttu boahtet buorre diehto viehkkedoarjjagij birra, nav jut da gudi boadádalli diehti viehkkeårdnigij birra, javlla sámedikkeráde Silje Karine Muotka.</p>
<p>Sámedikkeráde boahtá ruoptus gå li snivábut gehtjadallam gåktu rudá galggi aneduvvat.</p>
<p>Sámedigge aj oattjoj moarmesmáno 2020 4 millijåvnå kråvnå sáme æládusájda oassen ráddidusá hiehtetjoavddusis.</p>
<p><em type="italic">Gatjálvisá jali ságájdahttem, guládalá sámedikkerádijn Silje Karine Muotka (NSR), mob. +47 984 87 576, silje.karine.muotka@samediggi.no </em></p>
</body></document>
