<document xml:lang="smj" id="no_id"><header><title>Oainnus - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>150</wordcount><conversion_status type="standard"/><availability><free/></availability><multilingual/><origFileName>https://sametinget.no/kultuvrramujtto-ja-huonajsuodjalus/kultuvrrabalgga/duorga-kultuvrrabalges/oainnus/</origFileName><parallel_text xml:lang="nob" location="oainnus.html"/><parallel_text xml:lang="sma" location="oainnus.html"/><parallel_text xml:lang="sme" location="oainnus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="olo">Oainnus</p>
<p>Oainnus la nuorttasámegiela báhko mij merkaj vuojnos, ja dássta besa várddahit stuorra oasev Duorga duobddágis. Gábmásaje dánna vuoset bátsidisájt goahtegámás ja fieksegámás. Alemus dájs la goahtegábmá.</p>
<p>Jáhkedahtte lijga Nils Henrik Andersen (1807-1848) Gullsteinas aktan suv áhkátjijn Berit Henriksdatter Pingi (1805-1854) gudi dási årrujga.</p>
<p type="title">Nilsa ja Berita máná</p>
<p>Nilssa ja Berit oattjojga guhtta máná, dåssju John Mikal Nilsen (1847-1914) bajássjattaj.</p>
<p>John Mikal lij gietjav jagák gå ieddnes jámij. Árvvedahtte jådij sån Lánttedievváj gånnå guovtes suv æddnujs jali tjietjijs årojga</p>
<p>John Mikalla vállduj vuostak Sigrid Birgitte Henriksdatterijn (1854-1879) ja jådijga Sáttojvuobmáj (norm. Sáttidvuopmi). Sån vállduj maŋŋela Karen Anna Johnsdatterijn (1857). Gállasjguojmitja jådijga Vielggisvárráj (norm. Vilgesvárri), ja sjattajga vuostasj ednamlájggijiddjen danna. 1900-lågå álgon famillja jådij vas Vassbakkenij Sáttojvuomen.</p>
<p type="title">Dimbarskåvllå Oainnusin</p>
<p>Henrik Henriksenan (1832-1902) ja bárnenis Olaus Henriksenan (1868-1956) lij dimbarskåvllå Oainnusin. Såj skåvllijga ietjasa oahppijt dimbarjallama rájes, gåktu tjåskåjt hábbmidit, gitta dimbardibmáj ja goahtetsieggimij. Dåjmadahka stuoroj dasik divna biehtsevuovdde Duorgan tjuoladuváj materiállan.</p>
</body></document>
