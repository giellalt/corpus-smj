<document xml:lang="smj" id="no_id"><header><title>Doarjja giellaárvustiddjáj mánájgárden - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>300</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-sprakmotivator-i-barnehagen.8902.aspx?sprak=15</origFileName><parallel_text xml:lang="nob" location="stotte_til_sprakmotivator_i_barnehagen.html"/><parallel_text xml:lang="sma" location="daarjoe_gieletjiehpijasse_maanagiertesne.html"/><parallel_text xml:lang="sme" location="doarjja_giellamovttiidahttimii_manaidgarddis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja giellaárvustiddjáj mánájgárden</p>
<p><em type="italic">Sámedikkeráde la juollodam 600 000 kr Ysterhagen mánájgárde åssudahkaj Svaale Plasssjan ja Márkománák sáme mánájgárddáj Dielddanuorrin. Mánájgárde oadtju dårjav lasedittjat giellaresursajt mánájgárdijda. -Sámedikkeráde doarjjo diehttelis Svaale ja Márkománák ietjaska giellabargujn. </em></p>
<p>Ysterhagen mánájgárdde åssudahka Svaale oadtju 300.000 kr doarjjan giellatjæhppáj, mij la giellamåvtåstuhttemprosjækta gånnå ulmme le nanodit oarjjelsámegiellabargov åssudagán.</p>
<p>Oarjjelsámegielbargge rekrutterim la læhkám stuorra hásstalus mánájgárdde sámeåssudagá álgadime rájes 2016. Da jage lij virgádam giellaárvustiddjev, gut galggá barggat mánáj aktan ietjá barggij åssudagán.</p>
<p>-Giellaárvustiddje galggá måvtåstuhttet ja árvusmáhttet sihke mánájt ja barggijt oarjjelsámegielbargujn. Nanostibme buorre giellamodellajs sjaddá ávkken åssudahkaj jåvsåtjit ulmev jut oarjjelsámegiella galggá liehket bæjválasjgiella, moalget sámedikkeráde Mikkel Eskil Mikkelsen (NSR). Sámedigge galggá diedon oassálasstet dán ájnas bargon.</p>
<p>Rossen tjielte ja Sámedigge lij tjadádam tjåhkanimijt ja dágástallam hásstalusájt ma li mánájgárden.</p>
<p>-Sámedigge ja Rossen tjielte li tjåhkanimijn dágástallam sámegielmáhtudagá rekrutterim hásstalusájt mánájgárde hárráj. Dát juollodibme le konkrehtalasj tjuovvolibme tjåhkanimes ja mij doajvvop dát tjoavddá rekrutterimhásstalusájt åniájggásattjat, javllá Mikkelsen.</p>
<p>Márkománák sáme mánájgárdde oadtju 300 000 kr doarjjan giellatjæhppáj, prosjækta giellananostibme Márkománák sáme mánájgárdde 2021. Prosjevta ulmme le bisodit sámegielav dåjmalasj giellan mánáj giellaåvddånime vuorodimen baktu, ja hieredit sámegiella gáhtomav guovlon dan baktu jut máná mánájgárddejagijn oadtju dåjmalasj sámegielav åvddål álggi skåvllåj.</p>
<p>-Duodde resursajn oadtju máná sámegielajn sijddagiellan duodde dårjav åvddånittjat ietjaska gielav dåjmaj baktu mánájgárden, javlla sámedikkeráde Mikkelsen. Mij dárbahip boahtteájge giellaguoddijt, ja vuodo dasi le duola dagu mánájgárden. Márkománák sáme mánájgárdde sjaddá aj dårja baktu majt Sámedigge vaddá åhpadit mánájt gænna ij la sámegiella sijddagiellan, hiebadahtedum iesjgeŋga gielladáse milta. Dát tjuovvo Vájmogiella-tjielggidusáv, gånnå sámegiela mánájgárde le ájnnasamos ájnegisdoajmma bisodittjat ja ælládahttet sáme gielajt, låhpat Mikkelsen.</p>
<p>Dårja juolloduvvi doarjjaårdniga Prosjevta ja åvddånahttembargo mánájgárdijn” baktu. Årdniga ulmme le alla kvalitiehta sáme- giella ja kultuvrrabargujn mánájgárdijn mánájgárdijn. 2020 la giellalávggommodella, bájkálasj åvddånimprosjevta ja giellatjiehppe ma vuoroduvvi.</p>
<p><em type="italic">Gatjálvisá jali ságájdahttem, Guládalá sámedikkerádijn Mikkel Eskil Mikkelsen (NSR) +47 917 42 161 mikkel.eskil.mikkelsen@samediggi.no </em></p>
</body></document>
