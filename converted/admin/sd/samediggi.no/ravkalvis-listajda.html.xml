<document xml:lang="smj" id="no_id"><header><title/><genre code="admin"/><author><unknown/></author><wordcount>447</wordcount><conversion_status type="standard"/><availability><free/></availability><multilingual/><origFileName>http://www.samedigge.no/layout/set/print/Valgga-ja-jienastuslaahkuj/Kampanjeside/Belludaga-Valggabarggoguojme/Ravkalvis-listajda</origFileName><parallel_text xml:lang="nob" location="krav-til-lister.html"/><parallel_text xml:lang="sma" location="krievenassh-laestojde.html"/><parallel_text xml:lang="sme" location="gaibadus-listtuide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Rávkalvis listajda / Belludagá /Válggabarggoguojme / Kampanjeside / Válgga ja jienastuslåhkuj / Sámedigge - Sametinget</p>
<p type="title">Rávkalvis listajda</p>
<p xml:lang="sma">14.  suehpede 2013</p>
<p><em type="bold">Vaj galga máhttet válljiduvvat sámediggáj de rávkaduvvá ienni tjáledahttem sámepolitihkalasj organisasjåvnnån, jali vaj listav dagá válggaguovlon gånnå lisstaoajvvadus vuollájtjáleduvvá ulmutjijs gudi Sámedikke jienastuslåhkuj li tjáleduvvam. </em></p>
<p><em type="bold">Sámepolitihkalasj organisasjåvnnå </em></p>
<p>Jus galga tjáleduvvat sámepolitihkalasj organisasjåvnnån rávkaduvvá binnemusá 200 vuollájtjállema ulmutjijs gudi Sámedikke jienastuslåhkuj li tjáleduvvam (§ 20 d milta njuolgadustjállagin válggaj sámediggáj). Dá galggi tjuovvot åhtsåmusáv gå ájgo tjáleduvvat sámepolitihkalasj organisasjåvnnån.</p>
<p>Jus organisasjåvnnå juo le tjáleduvvam sámepolitihkalasj organisasjåvnnån Sámedikke regisstarin, galggá organisasjåvnnå rádjat ådåsmuvvam diedov gudi tjåhkkåhi organisasjåvnå doajmme orgánan åvddål ådåjakmáno 2. Biejve 2013.</p>
<p>Jus organisasjåvnnå oattjoj oassálasstemav binnemusát 60 jienaj válggaguovlon jali binnemusát 200 jienajt ålles rijkan, de le nuoges jus lisstaoajvvadus vuollájtjáleduvvá binnemusát guokta stivrraájrrasijs organisasjåvnå bájkálasj åssudagás. Sæmmi guosská organisasjåvnåjt ma li tjáleduvvam Sámediggáj åvdep sámedikkeválga maŋŋela (§ 28 d milta). </p>
<p><em type="bold">Tjáledit ájnegislistav válggaguovlon </em></p>
<p>Jus organisasjåvnnå ij le tjáleduvvam sámepolitihkalasj organisasjåvnnån máhttá huoman diededit sámedikkeválggaj jus tjáleda listajn mij le vuollájtjáledum binnemusát 30 ulmutjij gudi li tjáleduvvam Sámedikke jienastuslågon dan válggaguovlon.</p>
<p><em type="bold">Gåktu listav oajvvadit? </em></p>
<p>Duodden dasi mij le nammadum badjela viertti lisstaoajvvadus:</p>
<list><p type="listitem">nammadit guoskavasj belludagáv/organisasjåvnåv bajelttjállagin</p>
<p type="listitem">nammadit dát guosská sámedikkeválgav</p>
<p type="listitem">kandidáhta máhtti dåssju tjuodtjot avtan listan sámedikkeválggaj</p>
<p type="listitem">kandidáhta galggi tjáleduvvat åvddånamájn, maŋepnamájn ja riegádimjagijn, ja soajttá aj virgijn ja årromsajijn</p>
<p type="listitem">aktisasjlistajn máhtti aj liehket diedo gåsi kandidáhtta gullu</p>
<p type="listitem">liehket binnemusát 40 prosenta åvdåstibme juohkka sjierves</p>
<p type="listitem">liehket namma luohtádusulmutjijn ja sadjásasjåvdåstiddjijn dajs gudi li lisstaoajvvadusáv vuollájtjállám</p>
<p type="listitem">nammadit guhti doajmmá luohtádusulmutjin</p>
<p type="listitem">tjáledum namáj binnemusát aktse válljidahtte kandidáhtaj guovlon. Guovlo gånnå li gaskan guokta jali niellja mandáhta galggi tjáledahttet avtse kandidáhtajt lisstaoajvvadussaj. Jus guovlon li 5 jali ienep mandáhta máhttá tjoahkke kandidáhtalåhko liehket guovtegerdak</p>
</list><p><em type="bold">Lisstaoajvvadusá válggaj 2013 – kandidáhtaj låhko listan </em></p>
<p>Válggaguovllo1 Lulleguovllo válggaguovllo: 9 - 12 kandidáhta (válggaguovlon li 6 mandáhta)</p>
<p>Válggaguovllo 2 Ávjovári válggaguovllo: 9 - 16 kandidáhta (válggaguovlon li 8 mandáhta)</p>
<p>Válggaguovllo 3 Nuorttaguovllo válggaguovllo <em type="bold">: </em>9 - 10 kandidáhta (válggaguovlon li 5 mandáhta) </p>
<p>Válggaguovllo 4 Gáisi válggaguovllo: 9 - 12 kandidáhta (válggaguovlon li 6 mandáhta)</p>
<p>Válggaguovllo 5 Viestarmera válggaguovllo: 9 kandidáhta (válggaguovlon li 4 mandáhta)</p>
<p>Válggaguovllo 6 Oarjjelsáme válggaguovllo: 9 kandidáhta (válggaguovlon li 4 mandáhta)</p>
<p>Válggaguovllo 7 Oarjje-vuodna válggaguovllo: 9 - 12 kandidáhta (válggaguovlon li 6 mandáhta)</p>
<p><em type="bold">Ájggemierre listav oajvvadit le vuoratjismáno 2 biejve válggajagen 2013. Dát le duossto ájggemierre. Lisstaoajvvadus le tjáleduvvam gå le jåvsådum Sámediggáj. </em></p>
<p><em type="bold">Ienep diedo Sámedikkeválga 2013 birra, guládalá rádevaddijn Roald Andreas Sandvik tlf: 78474183 </em></p>
<p xml:lang="nob">Mal for valgliste - valgkrets 1.doc</p>
<p xml:lang="fin">89,00 kB</p>
<p xml:lang="nob">Mal for valgliste - valgkrets 2.doc</p>
<p xml:lang="fin">96,00 kB</p>
<p xml:lang="nob">Mal for valgliste - valgkrets 3.doc</p>
<p xml:lang="fin">87,50 kB</p>
<p xml:lang="nob">Mal for valgliste - valgkrets 4.doc</p>
<p xml:lang="fin">89,00 kB</p>
<p xml:lang="nob">Mal for valgliste - valgkrets 5.doc</p>
<p xml:lang="fin">84,00 kB</p>
<p xml:lang="nob">Mal for valgliste - valgkrets 6.doc</p>
<p xml:lang="fin">84,00 kB</p>
<p xml:lang="nob">Mal for valgliste - valgkrets 7.doc</p>
<p xml:lang="fin">87,00 kB</p>
</body></document>
