<document xml:lang="smj" id="no_id"><header><title>Fálá 150 000 kråvnå stipenda julev- ja oarjjelsáme mánájgárddeåhpadiddje-studentajda - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>246</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilbyr-150-000-kroner-i-stipend-til-lule-og-sorsamiske-barnehagelarerstudenter.13779.aspx?sprak=15</origFileName><parallel_text xml:lang="nob" location="tilbyr_150_000_kroner_i_stipend_til_lule-_og_sorsamiske_barnehagelaererstudenter.html"/><parallel_text xml:lang="sma" location="150_000_kravnah_stipendine_faalehte_julev-_jih_aarjelsaemien_maanagiertelohkehtaejja-studeentide.html"/><parallel_text xml:lang="sme" location="falla_150_000_ruvdnosas_stipeandda_julev-_ja_lullisami_manaidgardeoahpaheaddje-studeanttaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Fálá 150 000 kråvnå stipenda julev- ja oarjjelsáme mánájgárddeåhpadiddje-studentajda</p>
<p><em type="italic">Sámedikkeráde sihtá juollodit julev- ja oarjjelsáme mánájgárddeåhpadiddjestudenta. – Mij diehtep jut julev- ja oarjjelsáme guovlojn la stuor dárbbo mánájgárddebarggijda máhtudagájn sáme gielan ja kultuvran, javlla sámedikkeráde Mikkel Eskil Mikkelsen (NSR). </em></p>
<p>Sámedikkeráde Mikkel Eskil Mikkelsen (NSR)    Kenneth Hætta    Dárkestuvvam budsjehtan sjaddá sámedikkeráde árvvalit Sámedikke stipenda vijdeduvvi guosskat studentajt julev- ja oarjjelsáme mánájgárdijt.</p>
<p>Mikkelsen la riek dudálasj gå Nuortta Universitiehtta tjavtja 2021 álgat ådå barggosajen mánájgárdeåhpadiddjeåhpadus sáme profijlajn julev- ja oarjjelsáme guovlon.</p>
<p>– Dát la ájnas oahppofálaldahka sáme sebrudahkaj, mij dárbahip ienep mánájgárddeåhpadiddje, javlla Mikkelsen.</p>
<p>Gå dát oahppo ij sjatta sáme oahppo ælla dasti máhttelisvuoda studentajda oadtjot stipendav Sámedikkes dan láhkáj gåktu udnásj njuolgadusá li. Dav sihtá sámedikkeráde ietjájduhttet.</p>
<p>– Rekrutterima sihkarasstemin julev- ja oarjjelsáme mánájgárdijda sihtap dahkat dav máhttelissan studentajda ma li tjanádu,m sáme mánájgárdijda åhtsåt stipendav madi studeri barggosajen mánágárddeåhpadusán (ABLU). Siján sjaddá barggosadje sáme mánájgárdijn ja åssudagájn madi studeri ja dan láhkáj li dán åhpadusá ulmmejuohkusin.</p>
<p>Mikkelsen doajvvo moadda åhttse oahppuj ja diedet jut studenta gudi dåhkkiduvvi stipendav oadtjot Sámedikkes sjaddi oadtjot 150 000 kråvnå bacheloroahppoj, mij vihpá 4 jage.</p>
<p>– Mij hálijdip dán baktu fálat buohtasasj stipendmáhttelisvuodajt dajda gudi studeri ABLU bielleájgen ja dajda gudi studeri ållesájgen Sámi allaskuvlan. Stipendaduosston hæhttu åhttse tjadádam sámegielav vuostasj- jali nubbengiellan joarkkaskåvlås jali binnemusát liehket virgálasj 25% sáme mánájgárden jali sáme åssudagán vuona mánájgárden ja liehket studænnta Nuortta Universitiehtan.</p>
<p>Åhtsåmájggemierre alepåhpadussaj la vuoratjismáno 15. biejve.</p>
<p><em type="italic">Gatjálvisá jali ságájdahttem, guládalá sámedikkerádijn Mikkel Eskil Mikkelsen (NSR), +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
