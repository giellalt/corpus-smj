<document xml:lang="smj" id="no_id"><header><title>Gållegiela 2022 vuojtte - Nuorttarijkaj sáme giellaguddnebálkká - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>256</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/vinner-av-nordisk-samisk-sprakpris-gollegiella-2022.23456.aspx?sprak=15</origFileName><parallel_text xml:lang="nob" location="vinner_av_nordisk_samisk_sprakpris_-_gollegiella_2022.html"/><parallel_text xml:lang="sma" location="vitnije_noerhtelaanti_saemien_gielebaalhkeste_-_gulliegiele_2022.html"/><parallel_text xml:lang="sme" location="davviriikkaid_sami_giellabalkkasumi_-_gollegiela_2022_vuoiti.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Gållegiela 2022 vuojtte - Nuorttarijkaj sáme giellaguddnebálkká</p>
<p><em type="bold">Nuorttarijkaj sáme giellaguddnebálkká - Gållegiella 2022 vatteduvvá emeridus professåvrråj Ole Henrik Magga. Sån la ålles viessomájge dahkam nåv ájnás dagojt åvdedittjat, åvddånahtátjit ja várjjalittjat sámegielajt. Dagoj tjadá de l dav vuosedam sámijda ja värálda viesajdiddjijda sámegiella l ájnas ja viesso giella. </em>   </p>
<p>Ole Henrik Magga får nordisk samisk språkpris Gollegiella 2022    Ninni Andersson/Regeringskansliet</p>
<p>Svierik la värddalánnda gå giellaguddnebálkká Gållegiella lågåt bále vatteduvvá. Guddnebálkká vatteduvvá gå ministar- ja sámediggepresidänntatjåhkanibme ásaduvvá Stockhålman ådåjakmáno 18. b. 2023.</p>
<p>– Várjjalit ja åvddånahttet sámegielajt la sieldes ájnas. Ole Henrik Magga l mälggadav årrum ájnas åvddågåvvån sámegielak adnemij hárráj, ja dajna lav mihá gå mån uddni oattjov vaddet giellaguddnebálkáv Gållegielav Ole Henrik:ij, javllá Svierik kultuvrraministar Parisa Liljestrand.</p>
<p>– Mån lav harmmis ávon gå oattjov guddnedit Ole Henrik Magga:v guddnebálkkáj-Gållegiella 2022. Sådnå ánssit goappátjagá tsuojgoduvvat ja guddneduvvat ålles suv viessomdago åvdås, javllá Håkan Jonsson, Svierik sámedikke stivrraåvddåulmusj.</p>
<p>Ole Henrik Magga l riegádam 1947 Guovdageainon, Vuonan. Sån la moadda lågejage barggam vaj sámegiela galggi åvddånit, iehtjádij siegen akademak åhpadusáj, åtsådimijn ja åvddånahttemijn åhpadimnävojs ja åhpadimijn.</p>
<p>Magga l dahkam dálásj nuorttasáme tjállemvuogev, tjállám la oarjjelsáme grammatijkav aktan Lajla Mattsson Magga:jn ja l säbrram gå åvddånahtij goappátjagá ubbmem- ja bihtámsáme tjállemvuogijt.</p>
<p>Magga l aj viehkedam gå vuododij rijkalasj ja rijkajgasskasasj álggoálmmukinstitusjåvnåjt, buojkulvissan lij vuostasj åvddåulmusj AN:a stuoves forumin álggoálmmukássjijda ja aj gå vuododij Sámedikkev Vuonan, gånnå Ole Henrik Magga válljiduváj vuostasj åvddåulmutjin.</p>
<p>Giellaguddnebálkká Gållegiella l ásaduvvam loakkátjit ulmutjijt åvddånahttet ja älládit sámegielajt. Guddnebálkká vatteduvvá juohkka nuppe jage.</p>
<p>Lågå ienebuv guddnebálká birra ja åvdep guddnebálkkávuojttij birra .</p>
<p>Gollegiella 2022    Ninni Andersson/Regeringskansliet</p>
</body></document>
