<document xml:lang="smj" id="no_id"><header><title>Præssadiedádus Juohkusis sáme rijkalasjgåvåstagájda - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>222</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tekstene-til-nasjonalsangen-og-nasjonaljoiken-samlet-i-ett-dokument.23611.aspx?sprak=15</origFileName><parallel_text xml:lang="nob" location="tekstene_til_nasjonalsangen_og_nasjonaljoiken_samlet_i_ett_dokument.html"/><parallel_text xml:lang="sma" location="saerniebievnesje_moenehtsistie_saemiej_naasjovnev_aehtaj_bijre.html"/><parallel_text xml:lang="sme" location="albmotlavlaga_ja_albmotluodi_teavsttat_cohkkejuvvon_ovtta_dokumentii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Præssadiedádus Juohkusis sáme rijkalasjgåvåstagájda</p>
<p>Sáme parlametáralasj ráde ja Sámeráde aktisasj juogos sáme rijkalasjgåvåstagájd la almodam tjoahkke tjállagav sáme rijkalasj lávllagijn (Sámeálmmuga lávla) ja sáme rijkalasjjuojggusav moatte sáme giellaj.</p>
<p>Sámeráde 13. sámekonferännsa dåhkkidij 1986 sáme slávgáv gåvåstahkan gájkka sámijda. Sämmibále mierreduváj Sámi soga lávlla jali Sámeálmmuk lávla, almulattjat luluj nammaduvvat Sámij rijkalasjlávllagin. Täksta la tjáledum 1906 merrasámes Isak Saba (1875-1921) ja nuohtta l tjáledum Arne Sörlies.</p>
<p>Sámeráde 22. konferänssa mierredij bårggemáno 2022 nammadit <span type="quote" xml:lang="sme">"Sámieeatnan duoddariid"</span> rijkalasjjuojggusin buohta Sámeálmmuga lavllagijn. Juojgos tjáleduváj suoma-sáme tjálles, tjuojadiddjes ja dájddáris Nils Aslak <span type="quote" xml:lang="sme">"Áillohaš"</span> Valkeapää gut tjálij juojggusav 70-lågon. Juojgos la dal jårggåluvvam moatte sáme giellaj.</p>
<p>Vuostatjin sjaddá digitálalasj almmudus mij sjaddá sadjihin Sámedikkij ja Sámeráde webbabielijn.</p>
<p>Viettja Sáme berraha lávllaga ja Sámeednama duoddarij tevstav moatte giellaj</p>
<p>– Le dárkkelis dagos máhttet tjoahkkit umasse giellatjerdajt man gávnnuji ja almodit aktisasj tjállagav mij máhttá sjaddat tjärddavuododiddje boahtteájggáj. Mij vuorddep tjála galggá váttugit gehtjaduvvat ja dávk båditji vuojno ma li dárbulattja giehtadallat. Danen dát la vuostasj almmudus majt mij vaddep sáme álmmugij nieljen rijkan, juohkusa åvddåulmusj Lars-Jonas Johansson javllá.</p>
<p>Vuostasj sáme rijkkatjåhkanibme ásaduváj Roanndemin guovvamáno 6. b. 1917. Tjåhkanibme tjoahkkij ienep gå tjuohtelåk sámijt Svierigis ja Vuonas, dassta stuorra oasse nissuna. Vuostasj bálle lij sáme histårjån gå nuortta- ja oarjjelsáme Vuonas ja Svierigis tjåhkanin rájádis tjåhkanibmáj ságastalátjit aktisasj tjuolmajt. Danen la guovvamáno 6. b. mierreduvvam sámij rijkalasjbiejvven, jali Sámeálmmuga biejvven.</p>
</body></document>
