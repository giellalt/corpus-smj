<document xml:lang="smj" id="no_id"><header><title>Ådå doarjjaårdnik sáme vantsajda - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>159</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/orre-daarjoeoornege-saemien-vinhtside.33051.aspx?sprak=15</origFileName><parallel_text xml:lang="nob" location="ny_tilskuddsordning_til_samiske_bater.html"/><parallel_text xml:lang="sma" location="orre_daarjoeoornege_saemien_vinhtside.html"/><parallel_text xml:lang="sme" location="odda_doarjjaortnet_sami_fatnasiidda.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ådå doarjjaårdnik sáme vantsajda</p>
<p><em type="italic">Sámedigge la almodam akti almodimev Doarjja sáme kultuvrrasuodjalibmáj, mierkkidum vantsasuodjalibmáj jagen 2024. Doarjja galggá vatteduvvat prosjevtajda ma identifisieri sáme vantsajt ja guollárvantsajt, biggima, vanntsaslája, adnovuogijda ja oablloma birra. </em></p>
<p>Sámedigge la jages 2020 adnám åvdåsvásstádusáv sáme vanntsasuodjalimes. La rabás, klinkarvantsa mij la vuodo sáme vanntsasuodjalimes, valla mij vájllup diedojt makkir vanntsa vilá li ájmon, ja galla vantsa li ja gånnå da li. Háldadittjat juojddá hæhttu vuostatjin oadtjot diedov dan birra mij galggá háldaduvvat. Dákkir diehto ij la Sámedikken máhttelis iesj åttjudit. Dan diehti dárbahip viehkev birrasa máhtudagájn åttjudittjat diedov ietjas guovlon, jali sierra vanntsaslája birra. Tjadádim ájggemierre la gålmmå jage dårjadimes.</p>
<p>Vanntsa gávnnuji álu návsstijn, garásjajn jali fievsijn, nágina rabás alme ilme vuolen, ihkap nágina svahkasti båjan. Da li vidáruvvaga, spissara, jåhkåvadnasa, sjekta, nuohttevanntsa ja ietjá vanntsa. Ij la máhttelis suodjalit gájkajt, valla hæhttup suodjalit muhtemijt ma máhtti gåbttjåt vanntsaslájajt boahtteájggáj. Vanntsa li máhtudakgáldo sáme vanntsabiggimij ja ájnas oasse sáme kultuvras.</p>
<p xml:lang="sme">Guossida næhttabielev Doarjja sáme kultuvrrasuodjalibmáj</p>
</body></document>
