<document xml:lang="smj" id="no_id"><header><title>500 000 kråvnå juolloduvvam bihtámsáme tsieggimárbbáj - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>175</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/500-000-kroner-bevilget-til-pitesamisk-bygningsarv.28871.aspx?sprak=15</origFileName><parallel_text xml:lang="nob" location="500_000_kroner_bevilget_til_pitesamisk_bygningsarv_.html"/><parallel_text xml:lang="sme" location="500_000_ruvnno_juolluduvvon_bihtansami_huksenarbai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">500 000 kråvnå juolloduvvam bihtámsáme tsieggimárbbáj</p>
<p><em type="italic">Sámedigge vuorodij revidieriduvvam budsjehtan 2023 juollodit 500 000 kråvnå sierralágásj vuorodibmáj bihtámsáme kultuvrraárbbáj. </em></p>
<p>Rudá li dálla juogeduvvam gålmå prosjevtajda sierra åhtsåmvuoro maŋŋela. Guokta prosjevta gulluji Nordvika sijddaj Bådådjo suohkanin. Dát la bihtámsáme sijdda gånnå li automatihkalattjat suodjaluvvam huodnaha Valnesvatnet jávrgátten.</p>
<p>Åvddål la Sámedigge oassálasstám ájmmuj åttjudittjat årromgoadev. Dálla l ládo ja ednamtjieller ma galggi divoduvvat, ja tjoahkkáj juolloduvvá 340 000 kråvnå dán guovte prosjevtajda. Dán sijdan e åro ulmutja, valla la ráddnasiebrre bájkkáj. Sijdda la tjáppa duobddágijn Valnesvatnet jávrgátten, ja álkke l bessat dåhku ulmutjijda.</p>
<p>– La riek buorre gå ráddnasiebrre dahká dáv ájnas bargov. Sij bisodi huodnahijt ma vuorjjás kultuvrrabirrasij gulli, ja lav ávon gå máhttep dáv doarjjot, javllá sámedikkeráde Runar Myrnes Balto (NSR).</p>
<p>Goalmát juollodibme manná Bihtámsáme musiedjaj ja prosjæktaj <em type="italic">Bihtámsáme jiena - bihtámsáme tsieggimárbbe </em>, mij oadtju 160 000 kråvnå. Árbbediedo suodjalibmáj, tjoahkkim ja gaskostibme li prosjevta oajvvetsakke. </p>
<p>– Árbbediehto ja giehtabarggomáhtudahka l dárbulasj jus luluj bihtámsáme tsieggimárbev bisodit. Danen la riek ájnas jut dagáduvvi ariená dán máhtudagá gaskostibmáj ja vijddásap jårkadibmáj, javllá sámedikkeráde Myrnes Balto</p>
</body></document>
