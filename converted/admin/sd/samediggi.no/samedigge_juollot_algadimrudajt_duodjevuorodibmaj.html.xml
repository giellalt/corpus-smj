<document xml:lang="smj" id="no_id"><header><title>Sámedigge juollot álgadimrudájt duodjevuorodibmáj - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>348</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/duodje-nordlannda-far-stotte-til-duodjesatsing.15601.aspx?sprak=15</origFileName><parallel_text xml:lang="nob" location="duodje_nordlannda_far_stotte_til_duodjesatsing.html"/><parallel_text xml:lang="sme" location="duodje_nordlannda_oazzu_doarjaga_duodjeanggirussamii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámedigge juollot álgadimrudájt duodjevuorodibmáj</p>
<p><em type="italic">Sámediggeráde la juollodam 308 000 kråvnå doarjjan Duodje Nordlánndaj stuoráp duodjevuorodibmáj gånnå ulmme la duodjeakterajt tjoahkkit váj fálaldahka nuorajda ja mánájda lassán, ja la ávon gå bessi doarjjat dav buorre bargov majt Duodje Nordlánnda dahká ja vaddet sidjij máhttelisvuodav vijdedit fálaldagáv. </em></p>
<p>Duodje Nordlánnda ja Árrán julevsáme guovdásj li åhtsåm rudájt Sámedikkes åvddånahtátjit ietjaska bargov ja hiebadahttet dåjmajt ma fáladuvvi dájs akterasj Duodje Nordlánnda, Divtasvuona ASVO, Árran julevsáme guovdásj ja Kultuvrraskåvllå Hábmera suohkanin. La vuostasj bále duodjeakterra dán guovlon galggi aktisattjat barggat åvddånbuktemijn ja åhpadusájn duojen. Prosjevta ulmme la duodjedåjma mánájda, nuorajda ja ållessjattugijda.</p>
<p>– La ájnas Sámediggáj doarjjot buorre álgadimijt ma tjoahkkij ja åvddånahtti duojev julevsáme guovlon. Mij vuojnnep stuorra dárbov dájs akterasj ja sijá máhtudagás åvddånbuvtátjit sáme kultuvrárbev boahtte buolvajda, javlla sámedikkeráde Mikkel Eskil Mikkelsen (NSR).</p>
<p>– Duodjevuorodibme sjaddá guhkesájge vuojnon vájkkudit jut ienebuttja válljiji duojev æládussan boahtteájge. Jus ienebu galggi duojev æládussan da hæhttuv máhtudagáv låpptit kursaj ja dåjmaj baktu. Dákkir duodjevuorodibme sjaddá ávkken æládusdåjmadiddjijda suohkanin ja guovlon, ja vájkkut árvusmáhttemij viessot duojijn æládussan, åvdet Eira</p>
<p type="title">Fálaldahka mánájda ja nuorajda</p>
<p>Duodje Nordlánnda ja Árran li aktisasjbarggosjiehtadusáv sjiehtadam ja anov Árrana duodjeåssudagás. Duodje Nordlánda stivrra la ávon dårjas.</p>
<p>– La geldulasj álgget stuoráp aktisasjbargov akteraj vijdedittjat fálaldagáv. Mån lav riek ávon gå gájka sihtin oassálasstet dási, javllá Duodje Nordlánda stivrraájras Marita Mikkelsen.</p>
<p>Duodje Nordlánnda la maŋemus ájgijt tjalmostahttám mánájt ja nuorajt ietjas dåjmaj baktu. Duodje la ájnas oasse sáme árbbemáhtos mij åvdebut joarkeduváj buolvaj gaskan. Uddni hæhttu duojev oahppat ietjá arienájn.</p>
<p>– Joarkedimen buolvas buolvvaj la miján ájnas roalla. Mij aj vuojnnep mij máhttep dålat buorre giellaarienájt mijá dåjmaj baktu. <span type="quote">“Duodje sábmáj”</span> (Sámástit duodjuhahttemijn) li gielladoajmma 10-14 jahkásasj mánájda ja nuorajda. Danna máná oadtjon almma giellaarienáv, sæmmi båttå gå oahppin goarrot. Mij lip ávon aktisasjbargos akteraj gaskan mijá guovlon. La riek ájnas jus galggap</p>
<p>Doarjja 308 000 kråvnåj juolloduvvá æládussjiehtadusá baktu, oasstusijda ja åvddånahttemdåjmajda duojen.</p>
<p><em type="italic">Ságájdahttem jali gatjálvisá guládalá sámedikkerádijn Hans Ole Eira (GB), mob. +47 918 61 471, </em><em type="italic">hans.ole.eira@samediggi.no </em><em type="italic">ja/jali sámedikkerádijn Mikkel Eskil Mikkelsen (NSR), +47 917 42 161, </em><em type="italic">mikkel.eskil.mikkelsen@samediggi.no </em><em type="italic">ja/jali </em>Duodje Nordlánda stivrraájrrasijn Marita Mikkelsen, + 47 971 54 376, duodjenordlannda@gmail.com </p>
</body></document>
