<document xml:lang="smj" id="no_id"><header><title>Sámedigge álgat åvddånahttemprosjevtav julevsámegiellaj skåvlån  - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>409</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-setter-i-gang-et-utviklingsprosjekt-for-lulesamisk-sprak-i-skolen.15231.aspx?sprak=15</origFileName><parallel_text xml:lang="nob" location="sametinget_setter_i_gang_et_utviklingsprosjekt_for_lulesamisk_sprak_i_skolen_.html"/><parallel_text xml:lang="sme" location="samediggi_alggaha_ovddidanproseavtta_julevsamegillii_skuvllas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedigge álgat åvddånahttemprosjevtav julevsámegiellaj skåvlån</p>
<p><em type="italic">Sámedigge l gåhttjom åvddånahttemprosjæktaj åhpadussaj julevsámegiellaj ja julevsámegielan. Sihke Hábmera suohkan, Bådådjo suohkan, Nordlánda fylkkasuohkan, Åarjelsaemien Vierhtiesåafoe ja Nordlánda stáhttaháldadiddje li maŋen prosjevtan, sámedikkeráde Mikkel Eskil Mikkelsen (NSR) la gijttevasj gå gájka li positijva prosjæktaj ja gå li miededam sæbrrat dasi. </em></p>
<p>Sámedikkeráde Mikkel Eskil Mikkelsen (NSR)    Kenneth Hætta    Sihke VAT 2016: 18 Vájmogiella ja Rijkarevisjåvnå diedádus åhpadusá birra sámegielan ja sámegiellaj vuosedi stuora hásstalusájt sámegielåhpadusán. Danen la Sámedigge gåhttjom bargguj gånnå mihtto la nannit fálaldagáv.</p>
<p>– Ájnas la aktisattjat barggat ja rahtjat julevsámegielåhpadusá åvdås. Dálla li divna aktera tjåhkanam sæmmi bievde birra ja mihtto la nannit åhpadusáv. Dat la ávvudahtte, gå dárbahip julevsámegiela åhpadusfálaldagáv nannit ja avtabuohta åttjudit ienep oahppijt. Dát la huj ájnas barggo, mij galggá fálaldagáv nannit oahppijda, javllá Mikkelsen.</p>
<p>Sámedigge miejnni hæhttu rahtjat vaj buorebut hiebadit dilev nav vaj åhpadiddje máhtti vuorbástuvvat ietjasa bargon.</p>
<p>– Åhpadiddjij bieles la diedádus læhkám tjielgga ahte sijá vádne oahpponævojda ja åhpadiddjeressursajda dahká bargov gássjel tjadádit. Danen la ájnas ahte mij aktisattjat barggap buorep dilev åhpadiddjijda láhtjet sijá bargguj. Gå julevsáme åhpadiddjij dille l huj gássjelis, de hæhttup mij vieledit dav dájna bargujn. Åhpadiddjijgielav gal hæhttup gulldalit, javllá Mikkelsen.</p>
<p>Dán prosjevtan la Sámediggáj ájnas jåksåt båhtusijt rekruttierimin ja garra giellamodellajn, hospiterimijn ja giellabiessij, Knut Hamsuna joarkkaskåvlå fálaldagá vijdedimijn ja profilskåvlåi.</p>
<p>– Hæhttup ávttjimusájt tjuovvolit VAT:av Vájmogielan, sáme oahppoplánaj implementierimav ja árvustallat vil ienep dåjmajt julevsáme giellaåhpadussaj. Dánna l vuodon ahte Bådåddjo ja Hábmer æbá la sæmmilágásj suohkana sæmmi máhttelisvuodaj, sæmmi båttå la Knut Hamsuna joarkkaskåvllå Hábmerin buorre prosessan sáme sisano ja åhpadusá åvddånahttemin sijá skåvlån. Le ájnas ahte skåvllåæjgáda li maŋen tjårggitjit ahte åhpadus sjaddá nav buorre gå máhttelis sijá skåvlåjn, javllá Mikkelsen.</p>
<p>Sámedikken li moadda guoradallama ja prosessa jådon ma li ájggeguovddelis åvddånahttembargguj, ja Sámedigge máhttá aj vaddet disposisjåvnnåj økonomijjalasj ressursajt.</p>
<p>– Sámedigge l virgádam dutkijt árvvalit gåktu nanos giellamodellajt máhttá implementierit mánájgárdijda ja skåvlåjda, ja rahtjá barggá vuoleduvvam låhkåmvælggogisvuodav sámegiela åhpadiddjijda nasjåvnålasj sjiehtadallamijs. Ruvva oadtju Sámedigge diedádusáv oahpponævvoåvddånahttema, dán tjuovvolimen ájggop dåjmajt árvustallat oahpponævvoåvddånahttemin julev- ja oarjjesáme guovlon, javllá Mikkelsen, guhti jáhkká dát sjaddá mávsulattjan åvddånahttemprosjevta bargon.</p>
<p>Dálla álgaduvvá prosessav mierredit prosjevta mandáhtav. Mikkelsena mielas la ájnas ahte aktera ma li skåvllåæjgáda sjaddi premissabukte bargguj, aj dasi mij åvddånimpládnaj ja barggometåvddåj guosská.</p>
<p>– Aktera galggi ájrrasijt nammadit barggojuohkusij, ja muv mihtto l ahte barggo oadtju buorre ævtojt vuorbástuvvat. Dálla vuordáv ávujn ahte dát prosjækta tjadáduvvá, ja ávvudallam vuojnátjit prosjevta konklusjåvnåjt ja tjuovvolimijt.</p>
<p><em type="italic">Ságájdahttemav vaddá sámedikkeráde Mikkel Eskil Mikkelsen (NSR), tel.47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
