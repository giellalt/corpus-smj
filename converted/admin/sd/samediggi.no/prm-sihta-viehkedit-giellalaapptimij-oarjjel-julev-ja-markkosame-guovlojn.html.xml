<document xml:lang="smj" id="no_id"><header><title>PRM: Sihtá viehkedit giellalåpptimij oarjjel-, julev- ja márkkosáme guovlojn</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>323</wordcount><conversion_status type="standard"/><availability><free/></availability><multilingual/><origFileName>https://www.samedigge.no/AAdaasa/PRM-Sihta-viehkedit-giellalaapptimij-oarjjel-julev-ja-markkosame-guovlojn</origFileName><parallel_text xml:lang="nob" location="prm-vil-bidra-til-et-spraakloeft-i-soer-lule-og-markasamiske-omraader.html"/><parallel_text xml:lang="sma" location="prm-saejhta-gielelutnjeminie-aaarjel-julev-jih-markasaemien-dajvine-viehkiehtidh.html"/><parallel_text xml:lang="sme" location="prd-aigu-vaikkuhit-giellaloktemii-matta-julev-ja-markosami-guovlluin.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Sihtá viehkedit giellalåpptimij oarjjel-, julev- ja márkkosáme guovlojn</p>
<p>Sámediggeráde vuorot dårjav vaddet gielladåjmajda oarjjel-, julev- og márkkosáme guovlojn, valla åhtsål åhtusåmusájt dajs guovlojs.</p>
<p>2018 váldij Sámedigge háldadimev 2,7 millijåvnå kråvnås ma åvddåla lidjin háldaduvvam Nordlánda Fylkamánnes. Rudá galggi mannat gielladåjmajda oarjjel-, julev- ja márkkosáme guovlojn.</p>
<p>Ådåjakmánon 2018 ásadij Sámedigge rabás tjåhkanimijt dajn guovlojn edna oassálasstij iesjgeŋga giellabirrasis. Ávttjimus Sámedikkes lij, giellabirrasa sáddiji åhtsåmusájt Sámediggáj gå rudá biejaduvvin poasstaj Giellaprosjevta Sámedikke budsjehtan. Diededuváj aj, Sámedigge sihtá adnet oasátjav rudájs almodittjat virgev mij ållagasj galggá ålgobuj giellabirrasij gáktuj dajn guovlojn barggat, ja aj jagev adnet identifisieritjit dåjmajt ma måttijt jagijt li dårjav Nordlánda Fylkamánnes oadtjum. Virggáj biejadibme lij ragátmánon 2018 ja bargge l dálátjij oahpásmuvvam Sámediggáj ja barggodahkamusájda. Sån la aj oassálasstám muhtem tjåhkanimijda dajn guovlojn, ja giellaguovdátjijt æjvvalam ja dajda oahpásmuvvam.</p>
<p><em type="italic">Dálátjij jagen 2018 lip doarjjum tjuovvovasj prosjevtajt giellaprosjæktapåsta baktu, dájda guovlojda: </em></p>
<p>Ásadit sáme giellaguovdátjav Aarborten - oarjjelsáme</p>
<p xml:lang="vep">250 000</p>
<p>Sámegielak girje låhkkijt åhtsi – oarjjel-, julev- ja nuorttasáme</p>
<p xml:lang="vep">300 000</p>
<p>Giellabiesse - julevsáme</p>
<p xml:lang="vep">210 000</p>
<p>Oarjjelsáme rámátjårggålibme II - oarjjelsáme</p>
<p xml:lang="vep">300 000</p>
<p>Giellaoahppo/giellakurssa - julevsáme</p>
<p xml:lang="vep">75 000</p>
<p>Sáme giella- ja kulturæjvvalime oahppijda rørossáme guovlojn</p>
<p xml:lang="vep">300 000</p>
<p>Sáme skallolåhkkeæjvvalime 2018 – oarjjel-, julev- ja nuorttasáme</p>
<p xml:lang="vep">92 800</p>
<p>Oarjjelsáme sisadno Sámi ođasmagasiidnan - oarjjelsáme</p>
<p xml:lang="vep">155 000</p>
<p>Saamastalledh - Kommunikatijva giellaoahppam - oarjjelsáme</p>
<p xml:lang="vep">300 000</p>
<p>Duodden dájda juolloduvvá rudájt ietján påstaj baktu Sámedikke budsjehtan iesjgeŋga giella- ja kulturdåjmajda oarjjel-, julev- ja márkkosáme guovlojn.</p>
<p><em type="italic">– Dálátjij dán jage la sámedikkeráde dårjav juollodam gájkajda gudi li rudájt åhtsåm dåjmajda dán vuoroduvvam ulmmejuohkusin. Huoman mån åhtsålav ienep åhtsåmusájt, ja ållagasj julev- ja márkkosáme guovlojs, javllá sámedikkepresidænnta Aili Keskitalo. </em></p>
<p>Jagen 2019 sihtá Sámedigge vilá dåjmalattjat giellabirrasij gáktuj dajn guovlojn, álgadittjat ja dårjatjit ienep gielladåjmajt ma galggi viehkedit giellalåpptimij. Dagáduvvam la stipendav studentajda gudi åhpav julev- ja oarjjelsámegielan válldi, giellatjiehppe Árran mánájgárden la oadtjum lasedum juollodimev ja giellaprosjevtan lip njuolgga vuorodam dáj guovloj ja gielaj hárráj.</p>
<p><em type="italic">Ságájdahtátjit jali jus li gatjálvisá, guládalá sámedikkepresidentajn Aili Keskitalo, tlf. +47 971 29 305 </em></p>
</body></document>
