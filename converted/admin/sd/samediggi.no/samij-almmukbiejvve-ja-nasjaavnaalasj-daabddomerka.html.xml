<document xml:lang="smj" id="no_id"><header><title>Sámij álmmukbiejvve ja nasjåvnålasj dåbddomerka</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>661</wordcount><conversion_status type="standard"/><availability><free/></availability><origFileName>https://www.samedigge.no/Samedikke-birra/Duogasj/Samij-almmukbiejvve-ja-nasjaavnaalasj-daabddomerka</origFileName><parallel_text xml:lang="nob" location="nasjonaldag-og-nasjonale-symboler.html"/><parallel_text xml:lang="sma" location="aaaalmegebiejjie-jih-nasjonaale-symbovlh.html"/><parallel_text xml:lang="sme" location="sami-albmotbeaivi-ja-nasuvnnalas-dovdomearkkat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámij álmmukbiejvve ja nasjåvnålasj dåbddomerka</p>
<p>Guovvamáno 6. biejvve la Sámij álmmukbiejvve.</p>
<p>Guovvamáno 6. biejvve la almulasj slávggimbiejvve Vuonan. Edna dáhpádus ja gåvåstagá tjadnasi dán bæjvváj. Sámedikkeráde biejvev avvudallá gå li siegen ávvudallamin rijkav miehtáj. Vuolemusán dán bielen li ávkálasj sválldasa ma ienep diedojt álmmukbiejve birra vaddi.</p>
<p>Biejvve tjalmostahteduvvá vuostasj sáme rijkatjåhkanime mujtton mij dåladuváj Metodistagirkkon Roandemin 1917. Dat lij vuostasj bále gå sábmelattja lidjin tjoahken bargatjit nasjonalstáhta rijkarjájáj rastá. Biejvve ávvudaláduváj vuostasj bále jagen 1993.</p>
<p type="title">Sáme slávggá</p>
<p>Ájnas gåvåstahka guovvamáno 6. b. ávvudallamis la slávggá. Sáme slávggá l gájkaj sábmelattjaj aktisasj slávggá, berustahtek man rijkan sij årru. Slávgáv dåhkkidij 13.nuorttarijkalasj sámekonferánssa Åren, Svierigin, bårggemáno 15. b. 1986, ja dav la sáme dájddár Astrid Båhl, Ivgubadás, Tråmsås, hábbmim.</p>
<p>Oajvvegåvvå la goabddás viettjaduvvam ja oarjjelsáme Anders Fjellnera divtas <span type="quote">"Biejjien baernieh"</span> (<span type="quote">«Biejve bárne»</span>). Dán divtan Fjellner gåvvit sábmelattjajt biejve bárnnen. Gievlle l biejvve- (ruoppsis biellegievlle) ja mánnogåvåstahka (alek biellegievlle). Duogos (ruoppsat, alek, ruodná ja visská) la jur tjielggidum sáme bájnnon (ienemusát anedum bájno sáme gáptijn). Duot dát vuojnnu le majt da merkahi, ja dajnas ælla lagábut tjielggidum.</p>
<p>Sáme slávggá dåhkkiduváj almulattjat jagen 2003 Vuonan, daj rievddadusáj milta ma li Sámelágan ja Lágan slávggima birra suohkana almulasj huodnahijn . Sæmmi bále Stuorradigge Sámedikkev fábmodij mierredittjat njuolgadustjállagijt slávgá adnema birra. Sámedigge dåhkkidij dáv moarmesmáno 27. b. 2004. Slávgán la almulasj stáhtus, valla dat ij la rijkaslávggá mij álmmukriektá ja stáhtariektá milta gånågåsrijkav Vuonav åvdåsta.</p>
<p>Forskrift om bruk av det samiske flagget</p>
<p><em type="italic">Slávgá bájno: </em></p>
<p>Almulasj visská bájnno l Pantone 116C. Digitála bájno: R:255 G:206 B:0 C:1 M:18 Y:100 K:0</p>
<p>Almulasj alek bájnno l Pantone 286C. Digitála bájno: R:0 G:53 B:173 C:100 M:83 Y:6 K:2</p>
<p>Almulasj ruodná bájnno l Pantone 356C. Digitála bájnno: R:0 G:114 B:41 C:100 M:28 Y:100 K:19</p>
<p>Almulasj ruoppsis bájnno l Pantone 485C. Digitála bájnno: R:220 G:36 B:31 C:8 M:98 Y:100 K:1</p>
<p><em type="italic">Slávgá dimensjåvnå: </em></p>
<p type="title">Almulasj sáme slávggimbiejve</p>
<p>Almulasj sáme slávggimbiejve ma mierreduvvin Sámekonferánsan Helsinkin 1992, Sámekonferánsan Murmanskan 1996 ja Sámekonferánsan Tråanten (Roandemin) 2017:</p>
<list><p type="listitem">Guovvamáno 6.b. - Sámij álmmukbiejvve mij avvudaláduvvá vuostasj sáme rijkatjåhkanime mujtton mij dåladuváj Roandemin 1917.</p>
<p type="listitem">Snjuktjamáno 2.b. - Ådå Sámedikke rahpam Suoman 1996</p>
<p type="listitem">Snjuktjamáno 25.b. - Márjjábiejvve, dålusj sáme bassebiejvve</p>
<p type="listitem">Mihttsamárbiejvve - almulasj bassebiejvve</p>
<p type="listitem">Bårggemáno 9.b. - AN rijkajgasskasasj álggoálmmukbiejvve</p>
<p type="listitem">Bårggemáno 15.b. - Sáme slávggá mierreduváj dan biejve 1986</p>
<p type="listitem">Bårggemáno 18.b. - Sámeráde vuododuváj dán biejve 1956</p>
<p type="listitem">Bårggemáno 26.b. - Svieriga Sámedigge vuododuváj dan biejve 1993</p>
<p type="listitem">Gålgådismáno 9.b. - Vuona Sámedigge vuododuváj dan biejve 1989</p>
<p type="listitem">Basádismáno 9.b. - Sáme ássjij delegasjåvnnå Suoman vuododuváj dan biejve 1973</p>
<p type="listitem">Basádismáno 15.b. - Isak Saba riegádij dan biejve 1875. Sån tjálij bágojt sámevierrega lávllagij</p>
<p type="listitem">Basádismáno 29.b. - Elsa Laula Renberga riegádimbiejvve 1877</p>
</list><p type="title">Sámij álmmuklávla</p>
<p>Sámevierrega lávla la dikta mav Isak Saba tjálij, tjáledum ja almodum avijssaj Sagai Muittalægje jagen 1906. Sámekonferánsan Åren jagen 1986 sámevierrega lávllagav dåhkkiduváj. Arne Sørli dagáj tjuojalvisáv diktaj, ja tjuojalvis dåhkkiduváj 15. Sámekonferánsan Helsingin jagen 1992. Tæksta l jårggålum nuorttasámegielas dajda ietjá sámegielajda.</p>
<p type="title">Moallanagáv <span type="quote">“nasjonaldag”</span> adnem</p>
<p>Gå guovvamáno 6. b. mierreduváj sámij álmmukbiejvven sámekonferánsan 1992, de lij mærrádus sámegiellaj ja moallanahka <span type="quote">«sámiid álbmotbeaivi»</span> aneduváj. Riekta jårggålibme dárogiellaj la <span type="quote">“samisk/samenes nasjonaldag ”</span>. Muhtem dárogieljårggålimen la <span type="quote">«samefolkets dag»</span> aneduvvam, danen gå sáme merkaj samisk, álmmuk merkaj folk ja biejvve merkaj dag. Sámekonferánsa Svieriga dárogieljårggålibme aneduvvá moallanahka <span type="quote">«samernas nationaldag»</span>.</p>
<p>Moallanagá <span type="quote">«samefolkets dag»</span> ja <span type="quote">«samisk folkedag»</span> li sajájduvvam iehpedárkkelis jårggålime diehti ja muhtem mærráj danen gå muhtema li adnám moallánagáv <span type="quote">«nasjonaldag»</span> nággovuoládissan. Sámekonferánssa huoman vuodon biejaj, sáme la akta álmmuk ( nasjåvnnå ) ja nasjåvnnåmoallanagá adnem ij dan diehti gájbbeda sierra stáhtav . Sámekonferánssa (maŋŋela Sámeráde ) ja aj nuorttarijkaj sámedikke adni almulattjat moallánagáv <span type="quote">«nasjonaldag»</span>.</p>
<p type="title">Lågå ienebuv dan birra dánna:</p>
<p>Wikipedia:</p>
<list><p type="listitem">Sáme</p>
<p type="listitem">Sámij álmmukbiejvve</p>
<p type="listitem">Sámij álmmuklávlá</p>
<p type="listitem">Sáme slávggá</p>
</list><p>Video:</p>
<list><p type="listitem">Vi er samer . Gáldu</p>
</list><p>Lágajn:</p>
<list><p type="listitem">Forskrift om bruk av det samiske flagget</p>
<p type="listitem">Ot.prp. 34 (2002-2003) Om lov om endring i samelova m.m.</p>
</list><p>Ávkálasj ressursa mánájgárdijda, skåvlåjda ja iehtjádijda:</p>
<list><p type="listitem">Ressurshefte for barnehagene om samenes nasjonaldag (Aktan.no)</p>
<p type="listitem">Arbeidsark for samefolkets dag/nasjonaldagen (Maritvold barnehage)</p>
<p type="listitem">Samefolkets nasjonale dag (NRK Skole)</p>
<p type="listitem">Lihku beivvin sámi álbmogii! (Forskning.no)</p>
<p type="listitem">Samenes nasjonaldag (NRK)</p>
<p type="listitem">Sámi álbmotbeaivi p.s. (Forskning.no)</p>
</list><p>Lågå aj: Feiring av 6. februar i barnehagen</p>
</body></document>
