<document xml:lang="smj" id="no_id"><header><title>Stipenda alep åhpadussaj julevsámegielan jali oarjjelsámegielan, ja sáme giellaåhpadussaj studentajda márkkosáme guovlos</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>318</wordcount><conversion_status type="standard"/><availability><free/></availability><multilingual/><origFileName>https://www.samedigge.no/Daarja-ja-stipenda/Stipenda-alep-aahpadussaj-julevsamegielan-jali-oarjjelsamegielan-ja-same-giellaaahpadussaj-studentajda-markkosame-guovlos</origFileName><parallel_text xml:lang="nob" location="stipend-for-hoeyere-utdanning-i-lulesamisk-eller-soersamisk-og-samisk-spraakutdanning-for-studenter-fra-markasamisk-omraade.html"/><parallel_text xml:lang="sma" location="stipende-jollebe-oeoehpehtaemman-julevsaemien-jallh-aaarjelsaemien-gielesne-jih-saemien-gieleoeoehpehtimmie-studentide-maarkasaemien-dajveste.html"/><parallel_text xml:lang="sme" location="stipeanda-alit-oahppui-mattasamegielas-ja-julevsamegielas-ja-sami-giellaoahppui-markosami-guovllu-studeanttaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Stipenda alep åhpadussaj julevsámegielan jali oarjjelsámegielan, ja sáme giellaåhpadussaj studentajda márkkosáme guovlos</p>
<p>Sámedigge juollot stipendav studentajda gudi alep åhpadusáv julevsámegielan jali oarjjelsámegielan tjadádi, ja studentajda márkkosáme guovlos gudi sáme giellaåhpadusáv tjadádi.</p>
<p>Korona virusa diehti guhkiduvvo stipenda åhtsåmusájggemierre vuoratjismáno 30. bæjvváj 2020.</p>
<p xml:lang="nob">Søknadsfrist: 30.04.2020 23:59</p>
<p><em type="italic">Åhtsåmájggemierre: </em></p>
<list><p type="listitem">Åhtsåmájggemierre åhpadussaj mij gidágávdan álggá l <em type="italic">vuoratjismáno 30. biejve </em>. </p>
<p type="listitem">Åhtsåmájggemierre åhpadussaj mij tjaktjagávdan álggá l <em type="italic">gålgådismáno 1.biejve. </em></p>
</list><p><em type="italic">Gudi máhtti stipendav åhtsåt: </em></p>
<list><p type="listitem">Studenta allaskåvlåjn ja universitiehtajn Vuonan ma li álmmugin Vuonan registrieriduvvam, ja gudi alep åhpadusáv oarjjelsámegiellaj jali julevsámegiellaj Vuonan jali Svierigis tjadádi.</p>
<p type="listitem">Studenta márkkosáme guovlos ma li álmmugin Vuonan registrieriduvvam, ja gudi alep sáme giellaåhpadusáv allaskåvlåjn ja universitiehtajn Vuonan jali Svierigis tjadádi.</p>
<p type="listitem">Studenta ma ælla álmmugin registrieriduvvam Vuonan, valla li studenta Vuona allaskåvlåjn ja universitiehtajn vuoroduvvam oahpon.</p>
</list><p><em type="italic">Stipendaj stuorrudagá: </em></p>
<list><p type="listitem">Mastar- jali bachelorgráda juohkka åhpadusgávdas 15 000 kråvnå</p>
<p type="listitem">Binnemusát 30 oahppotjukka åhpadusgávddaj 15 000 kråvnå</p>
<p type="listitem">15 ja 29 oahppotjuokkaj gaskan åhpadusgávddaj 10 000 kråvnå</p>
<p type="listitem">10 ja 14 oahppotjuokkaj gaskan åhpadusgávddaj 5 000 kråvnå</p>
</list><p><em type="italic">Åhtsåmsjiebmá: </em></p>
<p>Sámedikke digitála åhtsåmsjiebmá galggá aneduvvat.</p>
<p><em type="italic">Åhtsåmsjiebmáj åhttsåj gut ij la Vuona álmmukregisstarin: </em></p>
<list><p type="listitem">Åhttse gut ij la Vuona álmmukregisstarin - hæhttu iesj Sámedikkijn guládallat sierra åhtsåmsjiemáv åttjudittjat. <list><p type="listitem"><em type="italic">Vuollájtjáleduvvam </em>åhtsåmsjiebmá galggá sáddiduvvat <em type="italic">e-påsta baktu åvddåla åhtsåmájggemiere </em>– gidá åhpadusgávddaj vuoratjismáno 1.biejve ja tjaktja åhpadusgávddaj gålgådismáno 1. biejve. </p>
</list></p>
</list><p><em type="italic">Duodastusá ma galggi åhtsåmusáv tjuovvot: </em></p>
<list><p type="listitem">Duodastus jut dån la studænntan åhpadusán masi stipendav åtså, ja galla oahppotjuokkaj åvdås galga eksámav tjadádit.</p>
<p type="listitem">Duodastus jut dån la åhpadusgávddadivudav åhpadusgávda åvdås máksám dan åhpadusgávddaj masi åhtsåmus guosská.</p>
</list><p><em type="italic">Diededibme: </em></p>
<p>Njuolgadusájn stipendajda alep åhpadussaj gávnnuji sierra mærrádusá diededime, dárkastusá, ruoptus máksema ja fámoduhttema hárráj, duola dagu:</p>
<list><p type="listitem">Duodastus tjadáduvvam eksámas gidágávdas galggá sáddiduvvat åvddåla 1.biejve gålgådismánon budsjæhttajagen.</p>
<p type="listitem">Duodastus tjadáduvvam eksámas tjaktjagávdas galggá sáddiduvvat åvddåla 1.biejve guovvamánon tjuodtjelij budsjæhttajage.</p>
</list><p>Eksábmaduodastusá sáddiduvvi samediggi@samediggi.no</p>
<p><em type="italic">Ienep diedo stipenda ævtoj hárráj: </em></p>
<p>Gehtja stipenda njuolgadusájt.</p>
<p><em type="italic">Guládallamulmutsj: </em></p>
<p xml:lang="sma">Anne Marie Hætta , tlf. 78 48 42 58</p>
<p>Elektråvnålasj åhtsåmussjiebmá</p>
</body></document>
