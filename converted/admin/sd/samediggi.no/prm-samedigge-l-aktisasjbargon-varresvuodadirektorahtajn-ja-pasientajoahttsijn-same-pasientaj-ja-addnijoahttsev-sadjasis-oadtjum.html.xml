<document xml:lang="smj" id="no_id"><header><title>PRM: Sámedigge l aktisasjbargon Varresvuodadirektoráhtajn ja Pasientajoahttsijn sáme pasientaj- ja addnijoahttsev sadjásis oadtjum</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>255</wordcount><conversion_status type="standard"/><availability><free/></availability><multilingual/><origFileName>https://www.samedigge.no/AAdaasa/PRM-Samedigge-l-aktisasjbargon-Varresvuodadirektorahtajn-ja-Pasientajoahttsijn-same-pasientaj-ja-addnijoahttsev-sadjasis-oadtjum</origFileName><parallel_text xml:lang="nob" location="prm-sametinget-har-i-samarbeid-med-helsedirektoratet-og-pasientombudet-faatt-paa-plass-samisk-pasient-og-brukerombud.html"/><parallel_text xml:lang="sme" location="prm-samediggi-lea-ovttasbargguin-dearvvasvuodadirektorahtain-ja-pasieantaaittardeaddjin-ozzon-sadjai-sami-pasieanta-ja-geavaheaddjiaittardeaddji.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Sámedigge l aktisasjbargon Varresvuodadirektoráhtajn ja Pasientajoahttsijn sáme pasientaj- ja addnijoahttsev sadjásis oadtjum</p>
<p>Varresvuodadirektoráhtta la aktisasjbargon Sámedikkijn ja Pasientaj- ja addnijoahttsijn mierredam oahttseårnigav sáme pasientajda nanostuhttet. Gæhttjalimprosjækta guovte jahkáj galggá dálla jåhtuj biejaduvvat. – Dát la ájnas lávkke sáme pasientajda ja addnijda, javllá sámedikkeráde Mikkel Eskil Mikkelsen.</p>
<p>Mierreduvvam la, oahttse galggá gæhttjalimev jåhtuj biedjat, gånnå rádevadde sámegiella ja kulturmáhtudagájn galggá sierra åvdåsvásstádusáv sáme pasientaj dárbojs, berustimijs ja rievtesvuodajs rijkan adnet.</p>
<p><em type="italic">– Ájnas la gå sáme pasienta ja addne dálla ietjasa oahttsev oadtju. Sierra hásstalusá li tjanádum sáme pasiænntan ja addnen liehket, duosstomin goappátjagá suohkanij varresvuodadievnastusájt ja sierravarresvuodadievnastusájt, danen la dálla dárbbo gå dá hásstalusá tjalmostahteduvvi, tsuojgot Mikkelsen. </em></p>
<p>Dájna dåjmajn pasientaj- ja addnijoahttse Vuonarijkan sierra rádevaddev sáme giella- ja kultuvrramáhtudagájn oadtju. Dát máhtudagáv ålles oahttseårnigin nanostuhttá, ja duosstomin la aj sijá rievtesvuodav avtaárvvusasj dievnastusájda adjáj mijá årnigin.</p>
<p>– Dárbbo l ålles rijkav åbbålattjan gehtjadit. Sáme pasienta ja addne ålles rijkan årru, danen la riekta gå ep dibde dálásj rájájt oahttsij gaskan Vuonan hieredibmen liehket vaj oahttsijn la buorre máhtudahka sáme gielajs ja kultuvras, javllá Mikkelsen.</p>
<p>Prosjækta ja gæhttjalibme mij galggá guovte jahkáj vihpat.</p>
<p>– Buorre álggo l dakkir oahttsáj. Åtsådallama gæhttjalimprosjevtas sjaddi ájnnasa mij guosská gåsi biejaduvvá ja aj ressursaj hárráj. Duodden dasi la dárbbo jut oahttse diehtusij pasientajda ja addnijda boahtá. Mij diehtep, sáme viesajdiddje e nav vuojga iesjgeŋgalágásj oahttseårnigijt Vuonan ávkástalá, danen hæhttup gehtjadit man láhkáj gæhttjalimprosjækta nahká sáme pasientajda ja addnijda jåksåt, javllá sámedikkeráde Mikkel Eskil Mikkelsen.</p>
<p><em type="italic">Jus li gatjálvisá jali ságájdahtátjit, guládalá sámedikkerádijn </em><em type="italic">Mikkel Eskil Mikkelsen , tlf. +47 917 42 161. </em></p>
</body></document>
