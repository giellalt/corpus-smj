<document xml:lang="smj" id="no_id"><header><title/><genre code="admin"/><author><unknown/></author><wordcount>439</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Arkiv/Valgperiode-2009-2013/Artikler/Diededa-rasismav</origFileName><parallel_text xml:lang="nob" location="si-ifra-om-rasisme.html"/><parallel_text xml:lang="sma" location="bievnieh-raasismen-bijre.html"/><parallel_text xml:lang="sme" location="allet-ciegat-rasismma.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Diededa rasismav! / Artikler / Valgperiode 2009 - 2013 / Arkiv / Sámedigge - Sametinget</p>
<p type="title">Diededa rasismav!</p>
<p xml:lang="sme">08. golke 2012</p>
<p>Maŋŋemus ájgijn li læhkám mediaássje iebdedime ja rasissma birra sámij vuosstij. – Vassjás moalgedime ja vahágahttema ælla åvvånis dåhkkidahtte berustahtek makkir vuodujn moalgedime ja vahágahttema dáhpáduvvi, javllá sadjásasj presidænnta Laila Susanne Vars.</p>
<p><em type="bold">- Ij galga liehket navti vaj <span type="quote">”dav vierdev gal viertti gierddat gå le sábme”</span>. Sámedikkeráde bieles ájgov doarjjot dajt gudi ietjas vásádusájt åvdedi; dij lihpit jálo ja dijá åtsådallama sjaddi viehkedit iehtjádijt sæmmi dilen, javllá sadjásasj presidænnta Laila Susanne Vars. </em></p>
<p><em type="bold">- Maŋemus ájgijn lip gullam alvos subttsasijt árggabiejvverasisma ja njuolgga vahágahttema birra ájnegattjaj vuosstij sáme duogátjijn. Alvaduváv gå dát vilá dáhpáduvvá Vuonarijkan jagen 2012, ja dát vuoset miján divnajn le barggo bærrájgæhttjat vaj æjgáda ja åhpadussystebma åhpadi mánájt ja nuorajt vieledime birra ietjá kultuvraj ja identitehtaj hárráj. Valla ållessjattugijn le sierralágásj åvdåsvásstádus, vieledibme kultursieradusáj hárráj le vuodulasj árvvo mijá sebrudagán, javllá Laila Susanne Vars. </em>Sadjásasj presidænnta Vars duobbmi rasistalasj bahádagojt ja rámmpu dajt gudi ietjas vásádusájt åvdedij. Sámedikkeráde le juo Antirasistalasj Guovdátjijn guládallam ja sihtá dal guoradallat máhttelisvuodajt ienep aktisasjbargguj oajbbomin gåhtjodum árggabiejvverasissma vuossti majt moadda sáme vásedi. </p>
<p><em type="bold">Måråsti stuorrudagá diehti </em></p>
<p>Rasissma le juohkka badjelgæhttjam vuodujn etnisitehtan, ájtteklándan jali lijkkebájnon. Vuonarijkan le rasissma buorggo lága baktu Stráffalága § 135a milta ja Badjelgæhttjamlága § 4 milta.</p>
<p><em type="bold">- Rasissma ij ietjastis gádo, ja Sámedikkeráde le Ráddidusáj åvddånbuktám suráv gå nav moattes sámijs vásedij bærrájgæhttjamav ja rasismav Vuonarijkan uddni. Lip oajvvadam dåjmajt, sierraláhkáj åhpadusán ja diehtobargon. Mijá mielas le ájnas sebrudak oadtju diehtet árggabiejvverasissma birra, ja median le ájnas roalla. Sámedikkeráde hasot divnajt Antirasistalasj Guovdátjijn guládallat jus vásedij árggabiejvverasismav, sij máhtti viehkedit gássjelis dilen, hæjttá Laila Susanne Vars. </em><em type="bold">Dála li Antirasistalasj guovdátja oajvvadusá: </em></p>
<p>Ájnas le dåmadit gå rasissma vuoseduvvá, ja dát máhttá moatte láhkáj dagáduvvat.</p>
<p><em type="bold">Jus váseda rasismav: </em></p>
<p>Antirasistalasj Guovdátja rádevaddekontåvrån li guhka åtsådallama rasissmaássjij. Rája e-påstav jali riŋŋgu 23 13 90 00 sjiehtadittjat persåvnålasj rádevaddemav.</p>
<p>Dássádus- ja badjelgæhttjamoahttse giehtadallá ássjijt ja bagádallá badjelgæhttjamássjijn navku.</p>
<p><em type="bold">Rasissma nehtan: </em></p>
<p>Jus vuojná rasistalasj moalgedimijt internehtan máhtá diededit njuolgga KRIPOSij sijá diededimnævo baktu. Rasistalasj moalgedime máhtti aj diededuvvat njuolgga ságastallamsajij dåjmadiddjijda. Guládalá biele åvdåsvásstediddjijn. Moadda bielijn li uddni diededimboalo hiebalgahtes tjállagijda. Ane dajt!</p>
<p>Facebookan li tjielgas njuolgadusá gånnå rasistalasj sisadno ij dåhkkiduvá, ja máhtá diededit juohkusijt jali ietjá sisanov mij duv mielas le rasistalasj. Le sváldas vuolemusán juogos-bielen gånnå tjuodtju <span type="quote">”diededa juohkusav”</span> gånnå namádisát máhtá diededit ja aj tjielggit manen juogos duv mielas galggá gádoduvvat.</p>
<p>Moaddása e sidá persåvnålattjat segaduvvat duon dán sivá diehti. Antirasistalasj Guovdátjij máhtá liehket namádibme, sij máhtti duv åvdås bulkkáj diededit, mediajn guládallat, webhotellaj guládallat jali guládallat biele åvdåsvásstediddjij. <em type="bold">Guládallamulmusj: </em></p>
<p>Sadjásasj presidænnta Laila Susanne Vars , tlf. 977 54 102</p>
</body></document>
