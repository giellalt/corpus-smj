<document xml:lang="smj" id="no_id"><header><title>Rijkajgasskasasj álggoálmmukgielaj jahke  – IYIL 2019</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>200</wordcount><conversion_status type="standard"/><availability><free/></availability><multilingual/><origFileName>https://www.samedigge.no/Dievnastusa/Giella/Rijkajgasskasasj-alggoalmmukgielaj-jahke-IYIL-2019</origFileName><parallel_text xml:lang="nob" location="det-internasjonale-aaret-for-urfolksspraak-iyil-2019.html"/><parallel_text xml:lang="sma" location="aalkoealmetjegieli-gaskenasjonaale-jaepie-iyil-2019.html"/><parallel_text xml:lang="sme" location="riikkaidgaskasas-eamialbmotgiella-jahki-iyil-2019.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Rijkajgasskasasj álggoálmmukgielaj jahke  – IYIL 2019</p>
<p>Aktidum Nasjåvnå (AN) mierredin jagen 2016 juhte 2019 la rijkajgasskasasj álggoálmmukgielaj jahken. UNESCO la njunnjutjin bargon IYIL 2019:ajn.</p>
<p>Vuododuvvam la njunnjusjjuohkusav IYIL 2019:aj gånnå d.d. gájka gietjav álggoálmmukguovlo aj daj stáhta ájrastuhteduvvi. Sámedikkepresidænnta Aili Keskitalo la álggoálmmukåvdåstiddje Arktalasj guovlos, ja la aj njunnjusjjuohkusin.</p>
<p>Ulmme álggoálmmukgielaj jagijn la álggoálmmukgielaj dilijt tjalmostahttet ja åvdedit. Værálda birrusij 7000 gielajs, la máhttelis moadda tuvsána gáhtu ja edna giella li juo gáhtum.</p>
<p>Álggoálmmukgiela li sierralágásj rasjes dilen. Bájkoj 2680 giela li ájteduvvam giellan. UNESCO listan ájteduvvam gielaj, sáme giela aneduvvi ájteduvvam jali alvosláhkáj ájteduvvam giellan:</p>
<list><p type="listitem">Nuorttasámegiella l ájteduvvam giellan</p>
<p type="listitem">Julev-, giellda-, oarjjel-, Anár- ja gålldåsámegiella li duodaj ájteduvvam giellan</p>
<p type="listitem">Tárjje-, Ubbmem- ja bihtámsámegiela li tjierggis ájteduvvam giellan</p>
</list><p>Duodden áhkkel- ja kemisámegiella aneduvvi gáhtum giellan UNESCO giellalistan.</p>
<p>Rijkajgasskasasj álggoálmmukgielaj jage baktu galggi álggoálmmukgiela tjalmostahteduvvat vidá oajvvesuorge baktu:</p>
<list><p type="listitem">Ienep dádjadusáv, såbadallambargov, ja rijkajgasskasasj aktisasjbargov iesjgeŋga berustiddjij gaskan.</p>
<p type="listitem">Ásadit buorre vidjurijt máhtudagáv juogadittjat ja gaskostittjat, ma álggoálmmugijt vieledi.</p>
<p type="listitem">Álggoálmmukgielajt ieneplågogielajda sebrudahttet ja sebrudahttet álggoálmmukgielajt nasjåvnålasj politihkkaj, nasjåvnålasj strategiplánajda ja njuolgadusájda.</p>
<p type="listitem">Láhtjet dilev máhtukvuodav ásadime</p>
<p type="listitem">Sjaddama ja åvddånahttema ådå máhtudagá baktu</p>
</list><p>Lågå ienebuv rijkajgasskasasj álggoálmmukgielaj jage birra dán næhttabielen: https://en.iyil2019.org/</p>
<p>Danna ienep diedojt gávna ja aj kártav mij vuoset ásadusájt tjanádum IYIL 2019:aj.</p>
</body></document>
