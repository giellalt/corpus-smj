<document xml:lang="smj" id="no_id"><header><title>– Sáme mánájgárddesuorgen la máhtudakhiehte - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>336</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/kompetansekrise-i-den-samiske-barnehagesektoren.17927.aspx?sprak=15</origFileName><parallel_text xml:lang="nob" location="_kompetansekrise_i_den_samiske_barnehagesektoren.html"/><parallel_text xml:lang="sma" location="_maahtoeaehpie_saemien_maanagiertesuerkesne.html"/><parallel_text xml:lang="sme" location="_sami_manaidgardesuorggis_lea_gelbbolasvuodaheahti.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">– Sáme mánájgárddesuorgen la máhtudakhiehte</p>
<p><em type="italic">Ålles rijkan vájlluji sámegielak pedagåvgå, ja åhpaduvvi ilá gallegasj sámegielak mánájgárddeåhpadiddje, mij vájkkut negatijvalattjat sáme sisadnuj mánájgárdijn. – Sáme mánájgárdijn li stuora hásstalusá ma li tjadnum struktuvrajda majt mánájgárde e aktu nagá tjoavddet, javllá sámedikkeráde Mikkel Eskil Mikkelsen (NSR). </em></p>
<p>Sámedikkeráde Mikkel Eskil Mikkelsen    Árvu/Sámedigge    Danen sjaddá sáme mánájgárdij máhtudakhiehtedille, ruhtadibme, vádna oahppofálaldagá ja hásstalusá kvalitiehttaj tiebmán Sámedikke javllamáno ållestjåhkanimen. Duogátjin ássjáj lip mánájgárdij diededibme rijkav miehtáj stuora ja duodalasj hásstalusáj birra. Duodalasjvuodadásse ássjijn majt sáme mánájgárde åvdedi måråstahttá Mikkelsenav sáme mánájgárddesuorge diehti.</p>
<p>– Låpptiv dáv ássjev ållestjåhkanibmáj duodalasjvuodajn. Ållestjåhkanibme danen bivddiduvvá vuosedittjat struktuvralasj, lágalasj ja sisanulasj stratesjijjajt ma dálla hæhttuji dagáduvvat mánájgárdij hiehtedile tjoavddusin, javllá Mikkelsen.</p>
<p>Sámedikken la guládallam ja tjuovvol moadda suohkanijt gænna li hásstalusá mánájgárddefálaldagájn. Mikkelsen vuoset suohkanijn, ráddidusán, Sámedikken ja stáhtalasj akterajn la stuora åvdåsvásstádus danen gå dánna li hásstalusá majna l histåvrålasj duogásj.</p>
<p>– Sáme sebrudagán dálla vájllu åvdemusát skåvllåfálaldahka ja sámegiela máhtudahka, ja nuppe bielen vas li sáme sebrudagá ållo vuorddemusá ja gájbbádusá, dát la hásstaliddjen. Jus mij dáv vuojnnep histåvrålasj perspektijvan de la tjielgga dárojduhttema vájkudus ja muv vuojno milta dát máhtudakhiehtedille akta mijá stuoremus hásstalusájs. Diededav dálla dáv hiehtedillen, javllá Mikkelsen.</p>
<p>Mikkelsen bivddá ållestjåhkanibme liehket tjielgas vuorddemusájnis ja vuoset ráddidus la Hurdal-tjielggidusán dåjmajt loabedam.</p>
<p>– Ájnas la jut ållestjåhkanibme dágástallá dáv. Sámedikke ájrrasijs hæhttu dálla mannat tjielgga diehto ålles sebrudahkaj hæhttup ratjástit sáme mánájgárdij hárráj. Dárbahav nanos mandáhtav ållestjåhkanimes gå galgav ráddidusájn æjvvalit, suohkanij, universitiehtaj ja allaskåvlåj, jut dát dille hæhttu dálla tjoavdeduvvat, ij idet. Ráddidus loabet Hurdal-tjielggidusán dåjmajt gåktu buoredi dilev, dasi hæhttu ållestjåhkanibme vásstedit ja gæjnov vuosedit sáme sebrudagá bieles, javllá Mikkelsen.</p>
<p>Sån javllá dille vájkkut sáme máná e ållida ietjas rievtesvuodajt mánájgárddefálaldagáv oadtjot sáme giela ja kultuvra vuodon.</p>
<p>– Dát la duohta ájtton sáme mánáj bajássjaddamævtojda. Dav gal ep máhte dåhkkidit, javllá Mikkelsen.</p>
<p>Ássje galggá ållestjåhkanimen giehtadaláduvvat bierjjedagá javllamáno 10. biejve . Ássjepáhppára: Sak 61/12 Sametingets strategiplan for samisk barnehagetilbud 2021-2025 – Et krafttak for samiske barnehager</p>
<p><em type="italic">Ságájdahttem jali gatjálvisá, guládalá sámedikkerádijn Mikkel Eskil Mikkelsen (NSR), tel.47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
