<document xml:lang="smj" id="no_id"><header><title>Hasot gájkajt oassálasstet Sommerles:an - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>148</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/hasot-gajkajt-oassalasstet-sommerles-an.32547.aspx</origFileName><parallel_text xml:lang="nob" location="oppfordrer_alle_til_a_delta_pa_sommerles.html"/><parallel_text xml:lang="sma" location="gaajhkesidie_haasta_meatan_arrodh_sommerles-kampanjesne.html"/><parallel_text xml:lang="sme" location="avzzuhat_buohkaid_searvat_sommerles_lohkankampanjii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Hasot gájkajt oassálasstet Sommerles:an</p>
<p>Girjjevuorká stuorra digitála låhkåmkampánnja mánájda, Sommerles giesselåhkåm, la jådån. Kampánnja la sajenis nuortta-, julev- ja oarjjelsámegiellaj, ja sámedikkeráde hasot gájkajt oassálasstet.</p>
<p>– Sommerles la buorre vuohke hasodittjat mánájt ja nuorajt lågåtjit girjálasjvuodav. Gå gávnnu aj sámegiellaj de dat nanni sihke låhkåmmielav ja gielav sáme mánáj ja nuoraj gaskan. Mån hasodav gájkajt oassálasstet suohtas ja nåvkå låhkåmkampánjan giesen, javllá sámedikkeráde Maja Kristine Jåma (NSR).</p>
<p>Biehtsemáno 1. Biejve rájes gitta bårggemáno 31. Biejve rádjáj máhtti gájka gudi vádtsi 1.-7. Dásen oassálasstet Sommerles kampánjan, gånnå duola dagu gávna sierra tjáledam subttsasav tjálles Mari Moen Holsve. Næhttabielen máhtá diededit girjijt majt máná lij ietja låhkåm ja girjijt majt lij låhkåm aktan náginijn jali gulldalam (jieddnáslåhkåm jali jiednagirje)</p>
<p>Sámedikkeráde hasot gájkka girjjevuorkájt adnet sáme ábnnasijt kampánjav vuojnnusij buktet.</p>
<p>Sommerles la åvddånahteduvvam Vesfold:a ja Telemark:a fylkkagirjjevuorkás ja Snuti AS. Sámedigge la doarjjam kampánja jårggålimev. Lågå ienebu kampánja birra dánna: Sommerles</p>
</body></document>
