<document xml:lang="smj" id="no_id"><header><title/><genre code="admin"/><author><unknown/></author><wordcount>227</wordcount><conversion_status type="standard"/><availability><free/></availability><multilingual/><origFileName>http://www.samedigge.no/layout/set/print/Giella/Diedo-samegielaj-birra/Giellasuodjalibme-normerim-ja-moallanakbarggo</origFileName><parallel_text xml:lang="nob" location="spraakroekt-normering-og-termarbeid-innen-samiske-spraak.html"/><parallel_text xml:lang="sma" location="giele-gorredimmie-normeringe-jih-teermebarkoe-saemien-gieline.html"/><parallel_text xml:lang="sme" location="giellagahtten-normeren-ja-tearbmabargu-samigielain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Giellasuodjalibme, normerim ja moallánakbarggo / Diedo sámegielaj birra / Giella / Sámedigge - Sametinget</p>
<p type="title">Giellasuodjalibme, normerim ja moallánakbarggo</p>
<p xml:lang="dan">23. skïerede 2015</p>
<p>Sáme Giellagálldo tjoahkki sámegiela ássjediehttijt Anárij, gålgådismáno 6. biejve ja gåhttju giellaaddnijt seminárraj Sajosij ságastalátjit makkár rahtjamusá li nielje sámegielajn mij gullu giellasuodjalibmáj, normerimij ja moallánakbargguj. Sæmmi båttå besa gullat niellja sierra sámegiela.</p>
<p>Giellasemináran tjalmostahteduvvá Sámedikke gålmåjahkásasj rádjárasstididdje giellaaktisasjbarggoprosjevta álgadibme. Suoma Sámedikke sáhkajådediddje, Tiina Sanila-Aikio, rahpá seminárav. Giellagáldo joarkkemprosjevta álgadimseminárra l rabás juohkkahattjaj. Oassálasste máksi ietja manno-, biebbmo- ja idjadimgålåjt. Seminárra dålkkuduvvá sámegielajs suomagiellaj ja svierigadárogiellaj.</p>
<p>Buoris boahtem! <em type="bold">Prográmma </em></p>
<p xml:lang="isl">9.30 Káffa</p>
<p xml:lang="sme">10.00 Álggobágo Sáme Parlamentáralasjráde åvdåstiddjijn/ Suoma Sámedikke sáhkajådediddjijn Tiina Sanila-Aikio</p>
<p>10.15 Vuona Sámedikke presidænnta Aili Keskitalo</p>
<p>10.30 Eino Koponen: <em type="italic">Prinsihpa giellasuodjalimbargon ja hiebadibme gålldåsámegiellaj </em></p>
<p>11.10 Johanna Ijäs: <em type="italic">Tjoahkkájbiejadum bágo nuorttasámegielan ja daj tjállemvuohke </em></p>
<p>11.50 <em type="italic">Sáme Åhpadusguovdátja sámemusihka oahppij vuosádus auditåvrån </em></p>
<p>12.30 Biebbmo</p>
<p>13.30 Petter Morottaja: <em type="italic">Gåktu bisodit Anára sámegielav? </em></p>
<p>14.10 Svenn-Egil K. Duolljá: <em type="italic">Muhtem giellaåhpalasj njuolgadusá julevsámegielan giellamierredime hárráj </em></p>
<p>14.50 Marko Marjomaa: <em type="italic">Giellagáldo–prosjækta </em></p>
<p>15.00 Låhpadibme</p>
<p><em type="bold">Ånigattjat prosjevta birra </em></p>
<p>Sáme Giellagálldo l sáme álmmuga aktisasj ja bajemus ássjedåbdde ja mierredimorgádna mij guosská sámegielaj gatjálvisájda. Sáme Giellagálldo fállá giellaviehkev njuolgga giellaaddnijda. Sáme Giellagáldo bargguj gullu aj moallánakbarggo, giellamierredibme ja giellasuodjalimbarggo. Duodden dási galggá Giellagálldo juohket diedojt sámegielaj birra ja giellafágalasj ássjij birra. Giellagáldo joarkkemprosjækta ruhtaduvvá Interreg V Nord -oasseguovllo Nuortta Sábme, Lapin Liitto, Råmså fylkkasuohkan ja Suoma -, Svieriga - ja Vuona Sámedikkijs. Prosjækta jådeduvvá Suoma Sámedikkes.</p>
</body></document>
