<document xml:lang="smj" id="no_id"><header><title>Nasjonalalasj ja rijkagasskasasj sáme giellavahkko 2020 - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>293</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/nasjonal-og-internasjonal-samisk-sprakuke-2020.7810.aspx?sprak=15</origFileName><parallel_text xml:lang="nob" location="nasjonal_og_internasjonal_samisk_sprakuke_2020.html"/><parallel_text xml:lang="sma" location="nasjonaale_jih_gaskenasjonaale_saemien_gielevahkoe_2020.html"/><parallel_text xml:lang="sme" location="nationala_ja_riikkaidgaskasas_sami_giellavahkku_2020.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nasjonalalasj ja rijkagasskasasj sáme giellavahkko 2020</p>
<p>Sáme giellavahkko joarkká vuorbástuvvam bargov 2019`s, ja gåhttjo Sáme giellavahkkuj 2020. 43 vahkon, gålgådismáno biejvijn 19.-25., dá jage Giellavahkko dåladuvvá. Giellavahko ulmme l buktet vuojnnusij ja låpptit diedulasjvuodav sámegielaj hárráj.</p>
<p>Ulmme sámegiellavahkojn l buktet vuojnnusij sámegielajt almulasjvuodan, låpptit máhtudagáv sámegielaj hárráj ja låpptit gielaj árvov. Da gålmmå sámedikke Vuonan, Svierigin ja Suoman hálijdij giella galggá vuojnnut, gullut ja aneduvvat gájk sebrudaksuorgijn giellavahkon.</p>
<p>− Mij hálijdip juohket mijá valjes gielajs ålles sebrudagán ja Sámen, duodden båktet mielav rijkagasskasattjat. Le ávvo gå mij vuorodip ålles vahkov tjalmostittjat mijá sámegielajt, javllá sámedikkepresidænnta Aili Keskitalo.</p>
<p>Giellavahkko 2019 lij vuorbástuvvam barggo gånnå dåladuvvin moadda dåla ja dåjma. Majestiehtta Gånågis Harald V oassálassti Kárásjjågån, suohkana, priváhta ja almulasj institusjåvnå ja ietjá akterra oassálasstin buktet sámegielajt vuojnnusin bájkálattjat ja sosiála mediájn.</p>
<p>Vuona sámedikkepresidenta duogen tjuodtju aj Suoma ja svieriga presidenta. Svieriga sámedikkepresidænnta Per-Olof Nutti mielas la giellabisodibme ájnas sámevierregij jus giella galggá åvddånit ja åvddånibmáj sámekultuvrraj. Sámedikkepresidænnta Aili Keskitalo, sámedikkepresidænnta Per-Olof Nutti ja sámedikkepresidænnta Tuomas Aslak Juuso</p>
<p>− Giella la boadáldahka iellemij. Ájtedum giellaj li mánáj ja nuoraj giellamáhtudahka iellemdårvvo gå sij li giella boahtteájge kultuvraguodde, javlla Per-Olof Nutti.</p>
<p>Tuomas Aslak Juuso Suoman hasot gájkajt oassálasstet dán giellaaktisasjbargon vaj sámegiela båhti vuojnnusij.</p>
<p>− Giellavahkko vaddá máhttelisvuodav gielajt vuojnnusin boahtet, valla sæmmi båttå doajvvop aj oajválattjat ja vidnudagájt nuorttalasjrijkajn adnegåhti sámegielav ietjas vidnon hiebalgisláhkáj Giellavahkon, javlla Tuomas Aslak Juuso ja hásstel gájkajt oassálasstet Giellavahko.</p>
<p><em type="italic">Sámegielaj birra: </em></p>
<p>Gávnnuji 11 sámegiela sáme årrumguovlojn. Rijkagasskasasj aktijvuodan li gájk sámegiella ájtedum, duodaj ájtedum jali vargga gáhtum giela.</p>
<p>Sámij árbbedábálasj årromguovlo lij oasse Vuonas, Svierigis, Suomas ja Ruossja. Guoládagás nuorttalulles gitta Engerdalaj oarjje-Vuonan ja Idreij oarjje-Svierigin. Dat guovllo gåhtjoduvvá sámegiellaj Sábmen. Da giela ma ienemus aneduvvi Vuonan uddni li nuorttasámegiella, julevsámegiella ja oarjjelsámegiella. Bihtámsámegiella, ubbmemsámegiella ja lullesámegiella li ælládahttemin Vuonan.</p>
</body></document>
