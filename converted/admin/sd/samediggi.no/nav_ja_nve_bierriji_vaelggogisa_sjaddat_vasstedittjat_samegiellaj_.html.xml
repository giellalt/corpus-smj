<document xml:lang="smj" id="no_id"><header><title>NAV ja NVE bierriji vælggogisá sjaddat vásstedittjat sámegiellaj  - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>122</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/nav-ja-nve-bierriji-valggogisa-sjaddat-vasstedittjat-samegiellaj.33558.aspx</origFileName><parallel_text xml:lang="nob" location="nav_og_nve_bor_forpliktes_til_a_svare_pa_samisk.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">NAV ja NVE bierriji vælggogisá sjaddat vásstedittjat sámegiellaj</p>
<p>Suohkan- ja guovllodepartemænnta la rádjam guláskuddamævtodusáv mij guosská rievddama njuolgadustjálan sámelága giellanjuolgadusájn. Ævtodus guosská makkir almulasj ásadusá bierriji vælggogisá liehket vásstedit tjálalasj guládallamijt sámegiellaj.</p>
<p>Ulmme ævtoduvvam njuolgadusrievddadimijda la nannit riektáv adnet sámegielav tjálalasj ja njálmálasj guládallamin almulasj oajválattjaj, duola dagu NAV ja NVE.</p>
<p>– Rievddadusá látjij dilev sáme álmmugij guládallat guovdásj almulasj orgánaj ietjaska giellaj, juojddá mij la vuodulasj riektá ja ájnas bisodittjat ja åvddånahtátjit sáme gielav ja kultuvrav, javllá sámedikkeráde Mikkel Eskil Mikkelsen (NSR)</p>
<p type="title">Hæsot rádjat guláskuddamvásstádusájt</p>
<p>Mikkelsen javllá la riek ájnas ássje mij vájkkut sámegiellaaddnijt ja hasot dan diehti sámesebrudagáv rádjat guláskuddamvásstádusájt. Njuolgadusrievddama la tjuovvolibme rievddadusájs sámelágan, mij fámoduváj ådåjakmáno 1. biejve 2024 ja guláskuddam ájggemierre la biejadum ragátmáno 27. bæjvváj 2024.</p>
</body></document>
