<document xml:lang="smj" id="no_id"><header><title>Sámedigge åvdet bargov vahágisdagoj vuosstij Sámen - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>296</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-lofter-innsatsen-mot-vold-i-sapmi.19562.aspx?sprak=15</origFileName><parallel_text xml:lang="nob" location="sametinget_lofter_innsatsen_mot_vold_i_sapmi.html"/><parallel_text xml:lang="sme" location="samediggi_ovddida_barggu_veahkavalddi_vuosta_samis_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedigge åvdet bargov vahágisdagoj vuosstij Sámen</p>
<p><em type="italic">Sámedikkeráde åvdet snjuktjamánon tjielggidusán Sámedikke ållestjåhkanibmáj ráddidusá doajmmaplána birra dåjmajt hieredittjat ja vuosteldittjat vahágisdagojt láhka gasskavuodajn. </em><em type="italic">Vahágisdago láhka gasskavuodajn la hásstalus Sámen, ja suláj lahkke sáme nissunijs li vahágisdagojt vásedam. – Hieredibme ja vuosteldibme vahágisdagojs la ájnas barggo Sámediggáj, javllá sámedikkeráde </em><em type="italic">Runar Myrnes Balto (NSR). </em></p>
<p>Åvdep ráddidusá doajmmaplána bargujn <span type="quote">"Frihet fra vold"</span>, mij almoduváj bårggemáno 2021, sebraj Sámedigge sierra kapihttalijn Sáme vahágisdagoj birra. Tjielggidusán vuoset sámedikkeráde jut dåjma nasjåvnålasj doajmmaplánan li buorre álggo hieredimen ja vuosteldimen vahágisdagojt láhka gasskavuodajn, aj Sámen. Ep la bessam vahágisdagojs, ja edna barggo le ájn mijá åvdån.</p>
<p>Tjielggidus, aktan sámedikke diedádusájn dássádusá birra <span type="quote">"Sábme jállu"</span>, galggá vuodov dahkat vijddásap bargguj Sámedikke ietjas doajmmaplánajn vahágisdagoj hieredibmáj ja vuosteldibmáj.</p>
<p>– Sidáv sámedikkeájrrasijt bivddit prosæssaj gåktu Sámedigge galggá vijddásabbo barggat vahágisdagoj vuosstij. Galggap viehkedit ráddidusáv tjuovvolit dåjmajt, ja de ájggop ietja aj Sámediggáj doajmmaplánav dahkat. Ep mij galga vuojnadit bargon vahágisdagojt vuosstij, javllá Myrnes Balto.</p>
<p type="title">Vahágisdagoj barggo galggá åvdemusát vuoroduvvat</p>
<p>Sámedigge galggá doarjjan miellaguottoj rievddadimen ja oattjotjit ienep rabásvuodav vahágisdagoj birra. Boarkkit sjávodisvuodav ja ij liehket sjávot vahágisdagoj ja illastimij birra, ja dåhkkidit jut illastibme bæjsstá sebrudagájt, la læhkám mierrediddje jut miján la dat sáme vuorodimsuorggen nasjåvnålasj doajmmaplánan.</p>
<p>Nasjåvnålasj oajválattjaj aktan, ja guládallamijn almulasj etáhtaj viehket Sámedigge dåjmaj ma hieredi ja vuosteldi vahágisdagojt, ja vásedi muhtem dåjmaj hæhttu ienebut barggat.</p>
<p>– Barggo ij ganuga dasi. Tjuovvolimijn ja joarkkemijn álggá dat duohta barggo. Doajmmapládna tjuottjot vahágisdagoj vuosteldibme galggá åvdemusát vuoroduvvat boahtte jagijt. Hásstalusá ma duossto sebrudagáv, galggi aktijvalasj dagojn duostoduvvat mij la vuododuvvam nanos ja ájggeguovddelis máhtujn, javllá Myrnes Balto.</p>
<p><em type="italic">Ságájdahttem jali gatjálvisá, guládalá sámedikkerádijn Runar Myrnes Balto (NSR), +47 977 73 778, </em><em type="italic">runar.myrnes.balto@samediggi.no </em><em type="italic">. </em></p>
<p>Sakspapirer sak 08/22 Sametingsrådets redegjørelse om tiltakene i regjeringens handlingsplan for å forebygge og bekjempe vold i nære relasjoner</p>
<p>Saksliste og program for plenumsmøte</p>
</body></document>
