<document xml:lang="smj" id="no_id"><header><title>Sámedigge ja Sámi Dáiddárráđđi guorrasam ådå aktisasjbarggosjiehtadusáv - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>176</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-og-samisk-kunstnerrad-enige-om-ny-samarbeidsavtale.7819.aspx?sprak=15</origFileName><parallel_text xml:lang="nob" location="sametinget_og_samisk_kunstnerrad_enige_om_ny_samarbeidsavtale.html"/><parallel_text xml:lang="sme" location="samediggi_ja_sami_daiddarraddi_soahpan_odda_ovttasbargosiehtadusa_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámedigge ja Sámi Dáiddárráđđi guorrasam ådå aktisasjbarggosjiehtadusáv</p>
<p><em type="italic">Sámedigge ja </em><em type="italic">Sámi Dáiddárráđđi li guorrasam ådå aktisasjbarggosjiehtadusáv ájggegávdan 2020-2024. Dat la joarkka formálalasj aktisasj sjiehtadusbielij gaskan mij la læhkám sajenis 2006 rájes. </em></p>
<p>Sjiehtadusbiele li guorrasam jut sæmmilágásj berustibme åvddånittjat boahtteájge sáme dájddapolitihkav, ja li aktisasjbarggosjiehtadusán guorrasam vuorodimsuorgijt ja oasseulme ma guosski dájddapolitihkalasj ja háldadim dile, dahkkerievtesvuoda dile, dájddafágalasj dile, máhtudaklåpptim dile ja åvddånbuktem dile.</p>
<p>Sjiehtadusbiele li guorrasam joarkket ja tjadádit jahkásasj sjiehtadallamijt sáme dájddasjiehtadusá hárráj, ja aktisasjbarggosjiehtadus galggá láhtjet dilev hábbmitjit ja åvddånbuvtátjit sáme girjálasjvuodav, juojgav, musihkav, dánsav, teáhttarav, filmav, gåvvådájdav ja dájddaduojev.</p>
<p>– Mån lav ávon ja dudálasj dan buorre aktisasjbargov Sámedigge ja Sámi Dáiddárráđđi la vuododam ja vuordáv aktisasjbarggo ja avtastallam joarkká hábbmit boahtteájge sáme dájddapolitihkav. Aktisasjbarggosjiehtadusán la stuorraoasse iesjmierredibme, ja sáme dájddára sjaddi Sámi Dáiddárráđđi baktu ja da gietjav dájddaorganisasjåvnåj baktu ma li tjanádum dájddárrádáj, adnet stuorra vájkkudimfámov dan dájdda- ja kultuvrrapolitihkkaj majt Sámedigge tjuottjot, javlla sámedikkeráde Henrik Olsen.</p>
<p>Aktisasjbarggosjiehtadus galggá giehtadaláduvvat Sámedikke dievastjoahkken boahtte vahko.</p>
<p><em type="italic">Ságajdahttet jali gatjálvisá, guládalá sámedikkerádijn Henrik Olsen (NSR), 907 75 219, henrik.olsen@samediggi.no </em></p>
<p xml:lang="nob">Samarbeidsavtale mellom Sametinget og Samisk kunstnerråd 2020-2024</p>
</body></document>
