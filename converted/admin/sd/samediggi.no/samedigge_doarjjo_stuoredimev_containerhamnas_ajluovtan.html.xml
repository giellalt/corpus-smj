<document xml:lang="smj" id="no_id"><header><title>Sámedigge doarjjo stuoredimev containerhámnas Ájluovtan - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>200</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-stotter-utbygging-av-containerhavn-pa-drag.15260.aspx?sprak=15</origFileName><parallel_text xml:lang="nob" location="sametinget_stotter_utbygging_av_containerhavn_pa_drag.html"/><parallel_text xml:lang="sme" location="samediggi_doarju_containerhapmana_huksema_ajluovttas_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedigge doarjjo stuoredimev containerhámnas Ájluovtan</p>
<p><em type="italic">Sámedikkeráde la juollodam 400 000 kråvnå ruhtadoarjjan Hábmera suohkanij álggobargguj stuoredimes containarhámnav Ájluovtan. Silje Karine Muotka ja Mikkel Eskil Mikkelsen    Åse M.P. Pulk, Sámediggi      </em></p>
<p>Prosjevta oajvveulmme la láhtjet dilev containerjåhtuláhkaj Ájluovta industrijjakája tjadnusij. Dát galggá dáhpáduvvat dan láhkáj ahte dievddet areálav nuorráj</p>
<p>Sámediggáj la ájnas doarjjot dåjmajt ma åvddånahttij æládusiellemav suohkanin. Danen lav mån ávon ahte mij máhttep dáv prosjevtav doarjjot, javllá sámedikkeráde Silje Karine Muotka (NSR).</p>
<p>Sirddet udnásj containerjåhtulagáv manátjit kája milta Ájluovtan duodden vuogas birásbåhtusij ja báredum trafihkkaoaggásvuohta, vaddá vuogas vájkkudusájt æládusiellemij Hábmera suohkanin. Containerhámna stuoredibme dahká Ájluovtav regionála guovdásjsadjáj containerjåhtuláhkaj ja nav máhttá maŋŋela stuoráp industrijjabájkev vuododit hámna aktijvuodajn. Containerhámna dahkam máhttá ådåásadimijt buktet ja stuorep æládusprosjevtajt regiåvnån åvddånahttet.</p>
<p>– Prosjækta vaddá máhttelisvuodajt ådå barggosajijt ásadit ja julevsáme sebrudagáv åvdedit. Dárbahip ienep barggosajijt aj Hábmerin. Dat la Sámedikke ja Hábmera suohkana aktisasj mihtto, javllá sámedikkeráde Mikkel Eskil Mikkelsen (NSR).</p>
<p>Doarjja vatteduvvá årdnigis doarjja regionálaåvddånahttemprosjevtajda, ja akta vuorodibme dán årdnigin la prosjevta ma sáme gielav åvdedi, kultuvrav ja sebrudakiellemav fylkkasuohkanijn gejna Sámedikken adná aktisasjbarggosjiehtadusáv.</p>
<p><em type="italic">Jus li gatjálvisá, jali ájgo gatjádallat, válde aktijvuodav sámedikkerádijn Silje Karine Muotkajn (NSR), mob.47 984 87 576, </em><em type="italic">silje.karine.muotka@samediggi.no </em><em type="italic">jali sámedikkerádijn Mikkel Eskil Mikkelsenijn (NSR), mob.47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
