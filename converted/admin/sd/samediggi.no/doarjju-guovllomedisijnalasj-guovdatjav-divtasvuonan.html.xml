<document xml:lang="smj" id="no_id"><header><title/><genre code="admin"/><author><unknown/></author><wordcount>211</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Varresvuohta-ja-sosialla/Varresvuohta/Doarjju-guovllomedisijnalasj-guovdatjav-Divtasvuonan</origFileName><parallel_text xml:lang="nob" location="stoetter-distriktsmedisinsk-senter-i-tysfjord.html"/><parallel_text xml:lang="sme" location="doarju-guovlomedisiinnalasguovddaza-divttasvutnii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Doarjju guovllomedisijnalasj guovdátjav Divtasvuonan / Varresvuohta / Varresvuohta ja sosiálla / Sámedigge - Sametinget</p>
<p type="title">Doarjju guovllomedisijnalasj guovdátjav Divtasvuonan</p>
<p xml:lang="sme">30. golke 2013</p>
<p>Sámedikke rádeájras Henrik Olsen adná vájvven gå moattekultuvralasj guovllomedisijnalasj guovdátja plána Divtasvuonan hiejteduvvi. Sámedigge vattij giesen 2013 biednikdoarjjagav dakkár guovdátjav guoradalátjit.</p>
<p>- Mij doarjjop ájádusáv vilá, ja adnep dat la goappátjagá buorre ja dárbulasj. Sáme álmmuk Divtasvuonan ja Nuortta-Sálton duodaj dárbaj varresvuohta- ja sosiáladievnastusájt ma vieledi sámegielav ja sámekultuvrav, ja suohkanijn la vælggogisvuohta hiebadittjat avtaárvvusasj dievnastusájt gå dakkir dárbo li, javllá rádeájras Henrik Olsen.</p>
<p>Barggo ásadit hiebadahtedum varresvuohtafálujn julevsámijda álgij jagen 2005, dajna mij dalloj gåhtjoduváj <span type="quote">“Sáme varresvuohtaguovdásj julevsáme guovlon”</span>. Jagen 2008 vijdeduvvin plána ájádussaj stuoves moattekultuvralasj varresvuohta- ja sosiálafágalasj fállon, hiebadahtedum julevsáme guovlluj Nordlándan. Sámedigge juollodij vásse giese 240.000 kråvnå prosjevtav tjielggitjit. Sámedikke rádeájras Henrik Olsen árvvet akta suohkan aktu ij nagá prosjevtav dåmadit, ja doajvvu divna suohkana masi dat guosská máhtti duodaj tjoavddusav gávnnat.</p>
<p><em type="bold">- Máhttelisvuoda dán prosjevtan li majt mij divna vierttip åhtsåt, da ma máhtti viehkken buoredit varresvuohta- ja sosiáladievnastusájt julevsámijda. Sámedigge le moadda jage investerim viehka ållo luohkojt nannitjit vuodovarresvuohtafálojt julevsámijda. Valla mij ep vuorbástuvá dájna jus da suohkana masi dát guosská ælla dåjmalasj æjgáda prosæssaj. Dan diehti vájnnodav garrasabmusit prosjevtajn vijdábut barggat, javllá Olsen maŋutjissaj. </em></p>
<p><em type="bold">Aktijvuohta </em>Sámedikke rádeájras Henrik Olsen, skuolkan 907 75 219 </p>
</body></document>
