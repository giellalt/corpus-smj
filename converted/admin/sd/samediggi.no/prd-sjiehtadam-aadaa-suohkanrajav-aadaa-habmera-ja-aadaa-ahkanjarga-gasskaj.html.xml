<document xml:lang="smj" id="no_id"><header><title>PRD: Sjiehtadam ådå suohkanrájáv ådå Hábmera ja ådå Áhkánjárga gasskaj</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>284</wordcount><conversion_status type="standard"/><availability><free/></availability><multilingual/><origFileName>https://www.samedigge.no/AAdaasa/PRD-Sjiehtadam-aadaa-suohkanrajav-aadaa-Habmera-ja-aadaa-Ahkanjarga-gasskaj</origFileName><parallel_text xml:lang="nob" location="prm-enighet-om-ny-kommunegrense-mellom-nye-hamaroey-og-nye-narvik.html"/><parallel_text xml:lang="sme" location="prd-odda-suohkanradji-odda-habmera-ja-odda-ahkanjargga-gaskka-sohppojuvvon.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Sjiehtadam ådå suohkanrájáv ådå Hábmera ja ådå Áhkánjárga gasskaj</p>
<p><em type="italic">Sámedigge ja Suohkan- ja ådåstuhttemdepartemænnta li avtamielaga ådå suohkanrájá gáktuj Hábmera ja Áhkánjárga gasskaj. Sámedikkeráde Mikkel Eskil Mikkelsen la dudálasj tjoavddusijn, mij duola dagu nanos julevsáme háldadimsuohkanav buktá. </em></p>
<p>Konsultasjåvnåjn ådå suohkanrájá birra Hábmera ja Áhkánjárga gasskaj, guorrasin Sámedigge ja departemænnta mánnodagá vuoratjismáno 16. biejve.</p>
<p>Ådå rádjá sjaddá alternatijvva D Nordlánda fylkamánne tjielggidusán, mij nanos julevsáme háldadimsuohkanav buktá. Dájna ådå Hábmer sjaddá ájnna suohkan mij julevsámegielav háldat ålles rijkan, ja mij galggá gielladievnastusájt ietjas álmmugij fállat.</p>
<p>-Dát buktá nanos ja åbbålasj julevsáme háldadimsuohkanav. Hábmer sjaddá guovdátjin julevsámegielav ælládahttemin. Mij berustip dassta, juhti suohkanin galggi buorre máhtukvuoda dán ájnas bargon, javllá sámedikkeráde Mikkel Eskil Mikkelsen.</p>
<p>-Ájnas la juhti Hábmera suohkan oadtju dajt máhttelisvuodajt majt dárbaj åvddånahtátjit suohkanådåstuhttema ulme milta. Sámedigge la berustam nannimin juhti goappátjijn suohkanijn dán ådå tjoavddusin la vuodo mij dahká dajt nannusin ja gievrran boahtteájggáj, javllá sámedikkeráde Silje Karine Muotka, vásstálasj politihkkár guovlopolitihkas Sámedikken.</p>
<p type="title">Sihtá sáme riektájt Divtasvuonan nannit</p>
<p>Sámedigge ja viesajdiddje álgadibme Divtasvuonan li gatjálvisán mij guosská Divtasvuona juohkemij, dættodam máhttelisvuodajt tjoahkkitjit julevsáme birrasav Divtasvuona allebielen julevsáme birrasijn Hábmerin.</p>
<p>-Åvdep prosessajn lip tjielggim sáme guovlojt Divtasvuonan ja daj guovloj histåvrålasj adnemav tjadádam. Ådå suohkanrádjá buktá juhti sáme árbbedábálasj guovlo sjaddi avtan ja sæmmi suohkanin. Dát buktá ienep åbbålasj háldadimev sáme berustimijs, javllá Mikkel Eskil Mikkelsen.</p>
<p>Tjåhkanimen departementajn ságastallin aj gåktu sáme viesajdiddje suohkanin galggi bisodit dajt riektájt ma giellaháldadimguovlojt tjuovvu, gå Divtasvuona lulle guovlo dálla ådå Áhkánjárga suohkanij galggi.</p>
<p>-Dáv galggap vijddásappot departementajn ja Áhkánjárga suohkanijn gåtsedit. Ij máhte nav liehket juhti viesajdiddje riektájt massi gå suohkanrájá rievddaduvvi, låhpat Mikkelsen.</p>
<p>Lågå ienebuv ráddidusá næhttabielijn .</p>
<p><em type="italic">Ságájdahtátjit: </em></p>
<p><em type="italic">Sámedikkeráde Mikkel Eskil Mikkelsen, telefåvnnå 917 42 161 </em></p>
<p><em type="italic">Sámedikkeráde Silje Karine Muoka, telefåvnnå 984 87 576 </em></p>
</body></document>
