<document xml:lang="smj" id="no_id"><header><title>Doarjja julevsáme rámátjårggålibmáj - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>133</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tilskudd-til-lulesamisk-bibeloversettelse.4830.aspx?sprak=15</origFileName><parallel_text xml:lang="nob" location="tilskudd_til_lulesamisk_bibeloversettelse.html"/><parallel_text xml:lang="sme" location="doarjja_julevsami_biibbaljorgaleapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja julevsáme rámátjårggålibmáj</p>
<p><em type="italic">Sámedigge le dårjav juollodam 300 000 kråvnnåj Vuona rámátsæbrráj joarkátjit rámátjårggålimijn julevsábmáj. </em></p>
<p>Ulmmen le ållidit jårggålimev Girkkojage rámáttevstajs ja joarkket jårggålimijn Oabme testamentas julevsábmáj.</p>
<p>Sámedikkeráde Mikkel Eskil Mikkelsen (NSR) javllá ájnas le oatsodit julevsáme prosjevtajt.</p>
<p>– Dárbbo le julevsáme rámáttevsta jårggåluvvi. Rámáttevsta sámegiellaj viehkedi nannit girkkov almulasj julevsáme giellaaddnen. Dát máhttá åvdedit julevsáme giela ja kultuvra dásev ja dahkat vaj julevsáme giella ja kultuvrra vuojnnu sebrudagán.</p>
<p>Jårggålimbargo baktu de julevsámegiella åvddån fágalattjat ja gielalattjat. Dajnas gå nuorra julevsáme jårggåliddje åhpaduvvi fágalasj bagádum hárjjidallama baktu, ja gå barggo julevsáme gielladåhkkidimijn ja báhkoboanndudagájn mierreduvvá julevsáme giellatjiehpijs.</p>
<p>Juollodibme Sámedikkerádes tjuovvu vuorodimijt Muohtatjalme-tjielggidusán, Sámedikkeráde álgadimtjielggidus, gånnå dættoduvvá duola degu man ájnas le bærrájgæhttjat sáme giela gulluji ja aneduvvi.</p>
<p><em type="italic">Ságájdahtátjit jali gatjálvisájda, válde aktijvuodav sámedikkerádijn Mikkel Eskil Mikkelsen (NSR), tlf. +47 917 42 161, mikkel.eskil.mikkelsen@samediggi.no </em></p>
</body></document>
