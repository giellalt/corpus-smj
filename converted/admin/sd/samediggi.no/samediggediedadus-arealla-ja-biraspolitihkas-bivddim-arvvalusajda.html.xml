<document xml:lang="smj" id="no_id"><header><title/><genre code="admin"/><author><unknown/></author><wordcount>225</wordcount><conversion_status type="standard"/><availability><free/></availability><multilingual/><origFileName>http://www.samedigge.no/layout/set/print/Biras-arealla-ja-kultursuodjalus/Areala/Samediggediedadus-arealla-ja-biraspolitihkas-Bivddim-arvvalusajda</origFileName><parallel_text xml:lang="nob" location="sametingsmelding-om-areal-og-miljoepolitikk-invitasjon-til-innspill.html"/><parallel_text xml:lang="sma" location="saemiedigkiebievnese-areale-jih-byjresepolitihken-bijre-boeoeredimmie-raeriejgujmie-baaetedh.html"/><parallel_text xml:lang="sme" location="samedikki-diedahus-areala-ja-biraspolitihka-birra-bovdehus-saddet-arvalusaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámediggediedádus areálla- ja biráspolitihkas – Bivddim árvvalusájda / Areála / Birás, areálla ja kultursuodjalus / Sámedigge - Sametinget</p>
<p type="title">Sámediggediedádus areálla- ja biráspolitihkas – Bivddim árvvalusájda</p>
<p xml:lang="dan">09. skïerede 2015</p>
<p><em type="bold">Sámediggeráde sihtá árvvalusájt sámediggediedádussaj areálajs ja birrasijs. Ulmme diedádusájn la nannit Sámedikke politihkav ássjijn ma guosskij areálaj ja birrasij </em><em type="bold">hásstalusájt ma li sáme sebrudagá åvdån boahtteájge. </em></p>
<p>Sámediggeráde gárvet vijdes oassálasstemij ja diehtoviedtjamij diedádusbargon. Bargo vuostasj oassen galggá dagáduvvat artihkaltjoahkke ájggeguovddelis tiemájs areálla- ja biráspolitihkan.</p>
<p>Moadda guoradalle li bivddidum viehkedittjat artihkkalijn mij biejaduvvá åvddån fáhkasemináran basádismanon 2015:</p>
<list><p type="listitem">Areálaháldadibme ja areálaj ávkkim - Else Grete Broderstad ja Eva Josefsen</p>
<p type="listitem">Merraareálaj ávkkim ja háldadibme - Einar Eythurson ja Camilla Brattland</p>
<p type="listitem">Suoddjimguovllohaldadibme ja luondo moattevuohta - Jan Åge Riseth</p>
<p type="listitem" xml:lang="sme">Miehttseávkkim - Øyvind Ravna</p>
<p type="listitem" xml:lang="nob">Luonndoluohkoj buvtadibme - Christian Nellemann</p>
<p type="listitem">Árbbedábálasj máhttudagá háldadimen – Sáme allaskuvla Árbediehtu-prosjevta baktu</p>
</list><p>Artihkaltjoahkke galggá doajmmat máhttudakvuodon ja viehkedit vijdes ságastallamijda goappátjaga guovdásj ja bájkálasj oajválattjaj ja sáme bájkálasj sebrudagáj.</p>
<p>Sámediggeráde galggá aj nammadit luohkkojuohkusav mij galggá gehtjadit jus udnásj háldadibme le hiebadum miehttsebarggij dárbojda. Ulmme le juogos galggá buktet ietjas oajvvadusájt politihkkaåvddånibmáj sáme miehttsebargon.</p>
<p>Sámedigge aj planeri moadda ságastallamtjåhkanimijt sáme bájkálasj sebrudagáj ja organisasjåvnåj jage 2016 álgon.</p>
<p>Sámediggeráde sihtá árvvalusájt ájnas tiemájda ma bierriji ságastaláduvvat Sámediggediedádusán areálajs ja birrasijs. Gájka máhtti buktet árvvalusájt.</p>
<p>Árvvalusá máhtti rájaduvvat diehki: biras@samediggi.no</p>
<p>Plánaj milta galga diedádus biejaduvvat åvddån Sámedikke giehtadallamij jagen 2016.</p>
<p><em type="bold">Ienep diedo: Sámediggeráde ájras Thomas Åhren, 908 39 663 </em></p>
</body></document>
