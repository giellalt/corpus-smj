<document xml:lang="smj" id="no_id"><header><title/><genre code="admin"/><author><unknown/></author><wordcount>236</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Arkiv/Valgperiode-2009-2013/Artikler/Rapportta-vuoset-same-staahkusa-vadnuni</origFileName><parallel_text xml:lang="nob" location="mangel-paa-samiske-leker-viser-rapport.html"/><parallel_text xml:lang="sma" location="saemien-staaaakegaevnieh-faaaatesieh-reektehtse-vuesehte.html"/><parallel_text xml:lang="sme" location="raporta-cajeha-ahte-sami-stoahkanhearvvat-vailot.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Rapportta vuoset sáme ståhkusa vádnuni / Artikler / Valgperiode 2009 - 2013 / Arkiv / Sámedigge - Sametinget</p>
<p type="title">Rapportta vuoset sáme ståhkusa vádnuni</p>
<p>19. njoktje 2012</p>
<p><em type="bold">Sámedigge le tjadádam muhtem prosjevtav mij galggá kárttit makta gávnnuji sáme ståhkusa ja pedagogalasj materiála mánájgárdijn gånnå li sáme máná, mij dállá rapportan almoduvvá. </em></p>
<p><em type="bold">- Dán kárttima milta le Sámedigge oajvvadam guokta konkrehta dåjma, javllá sadjásasj presidænnta Laila Susanne Vars, guhti sáme mánájgárdij åvdås vásstet. </em></p>
<p><em type="bold">- Ålgoldis juogos le álgadum, mij galggá sáme <span type="quote">”ságastimpáhkev”</span> ásadattját. Dán páhke ulmme le sáme mánáj giellamáhtudagáv nannit. Juogo ájrrasa li mánájgárddebargge iesjguhtik guovlos lándav miehtáj. Nubbe oajvvadus le doarjja mav åhtsåt máhttá, mán ulmme le ålggoståhkusijt åvddånahttet ma sáme kultuvra valjesvuodav gåvvidi, javllá Vars. </em></p>
<p>Åvddåla le Sámediggáj dieduvvam e gávnnu vuojga sáme ståhkusa mánájgárdijda, danen sihtin kárttit ij dåssju dajt ma gávnnuji, valla aj makta sáme mánájgárde sáme ståhkusijt dárbahi.</p>
<p>Muhtem mánájgárdij bargge ságájdahteduvvin, gatjálvissjiemá baktu, ja tjoahkkáj lågenanakta mánájgárde vidán fylkan guossiduvvin.</p>
<p><em type="bold">- Kárttima baktu vuojnnep gájka mánájgárde sávvi ienep sáme ståhkusijt, ja ienep sáme oahpponævojt. Mij mánájgárdijt hieret ienep sáme ståhkusijt åttjudit le sihke ekonomalasj bielle, mij márnánin gávnnu le divras, ja le aj gávnnama duogen, ælla ienep ståhkusa márnánin, låhpat Laila Susanne Vars. </em></p>
<p><span type="quote">”2012 mánájgárddebiejvve”</span> aktijvuodan guossit Sámedikke sadjásasj presidænnta Laila Susanne Vars Ájastealli mánájgárdev Guovddagæjnon.</p>
<p><em type="bold">Aktijvuohta: </em>Sámedikke sadjásasj presidænnta Laila Susanne Vars , tlf. 977 54 102. </p>
<p><em type="bold">Rapportta sáme ståhkusij ja pedagogalasj nævoj gáktuj mánájgárdijn sáme mánáj almoduvvá: </em></p>
<p xml:lang="nob">Norsk</p>
<p xml:lang="sme">Davvinsámigilii</p>
</body></document>
