<document xml:lang="smj" id="no_id"><header><title>Sámedigge gåhttjo oahppijt joarkkaskåvlån vuostasj karrierrakonferánssaj - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>285</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-inviterer-elever-pa-videregaende-skoler-til-den-forste-samiske-karrierekonferansen.13149.aspx?sprak=15</origFileName><parallel_text xml:lang="nob" location="sametinget_inviterer_elever_pa_videregaende_skoler_til_den_forste_samiske_karrierekonferansen.html"/><parallel_text xml:lang="sma" location="saemiedigkie_boorede_learohkh_jaarhkeskuvlesne_voestes_saemien_karrijeerekonferansese.html"/><parallel_text xml:lang="sme" location="samediggi_bovde_ohppiid_joatkkaskuvllas_vuosttas_sami_karriearakonferansii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámedigge gåhttjo oahppijt joarkkaskåvlån vuostasj karrierrakonferánssaj</p>
<p>Sámedigge gåhttjo oahppijt 1.-3. jagen joarkkaskåvlån gænna l sámegiella fáhkasuorgen mij vuostasj karrierrakonferánssaj; Mii dárbbašit du! Mij dárbahip duv! Mijjieh datnem daarpesjibie!</p>
<p>Dån gut la sámegielak oahppe, ja guhti dálla jali ruvva galga válljit karrierav, la ájnas sámesebrudahkaj. Dij lihpit boahtteájge fáhkaulmutja. Sámesebrudagán la dárbbo sámegielak fáhkamáhtudagás juohkka sebrudaksuorgen.</p>
<p>Dån gut l sámegielak oahppe dujna la sierra máhtudahka, ja berustahtek makkir karrierav vállji, de sjaddá stuor dárbbo dujsta. Mij dárbahip sámegielak varresvuodabarggijt, åhpadiddjijt, mánájgárddepedagåvgåjt, bulkijt, juristajt, journalistajt, virgálattjat priváhta ja almulasj háldadusán jnv. Boahtteájggáj dárbahip mij nav moattes gå máhttelis válljiji alep åhpadusáv ja adnebihtit dijá sámegielmáhtudagáv ietjada virgen.</p>
<p>Sámedikkepresidænnta Aili Keskitalo oassálasstá konferánsan ja doajvvo nav moattes gå máhttelis oassálasstij dán vuostasj sáme karrierrakonferánsan. Sametingspresident Aili Keskitalo (NSR)</p>
<p>- Mån doajvov besav åvdedit man ájnas ja sierralágátja sámegielak oahppe lij sáme sebrudahkaj, ja jut konferánssa luluj vaddet oahppijda ájnas diedov ietjaska karrieraválljima ja barggomáhttelisvuodaj vuoksjuj ma gávnnuji, javllá sámedikkepresidænnta Aili Keskitalo.</p>
<p>Sámedigge la tjoahkkim åhpadusásadusájt ja ietjá vuosádallijt ålles lándas oassálastátjit konferánsan. Da sjaddi dålat digitála vuosádussajijt majt oahppe bessi guossidit.</p>
<p>Konferánsan sjaddi sihke aktisasj dåjma gånnå nágin ásadusá bessi giehtto ja guossidit vuosedimsajev majt dån iesj mierreda. Sjaddi iesjgeŋgalágásj webinára vuosádussajijn, ja dujna sjaddá máhttelisvuohta gatjádit njuolgga dajsta gejt guossida.</p>
<p>Mij dárbahip duv!</p>
<p><em type="italic">Gånnå: </em>Digitálalattjat </p>
<p xml:lang="fkv"><em type="italic">Guossa: </em>25.03 2021 kl. 09.00-15.00 </p>
<p><em type="italic">Gesi: </em>Oahppijda 1.-3. jagen joarkkaskåvlån gænna la sámegiella vuostasj- jali nubbengiellan. </p>
<p>Diededibme: Válde aktijvuodav ietjat joarkkaskåvlåjn, ja dieda. Duv skåvllå sjaddá diededit duv konferánssaj, ja dån oattjo bessamdiedojt.</p>
<p>Dån gut ij la tjanádum joarkkaskåvllåj valla juska hálijda oassálasstet, diedada dási; mari@tautdanning.no</p>
<p>Ienep diedo; siv.marit.romsdal.eira@samediggi.no</p>
<p xml:lang="nob"><em type="italic">Se talkshowet <span type="quote" xml:lang="sme">"Maid dál"</span> som er en inspirasjonsfilm der 19 år gamle Mathis Eira snakker med ulike gjester om deres utdanninger og yrkesvalg: </em></p>
</body></document>
