<document xml:lang="smj" id="no_id"><header><title>Sámenálsodibme - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>282</wordcount><conversion_status type="standard"/><availability><free/></availability><multilingual/><origFileName>https://sametinget.no/dassadus/samenalsodibme/</origFileName><parallel_text xml:lang="nob" location="samehets.html"/><parallel_text xml:lang="sma" location="saemielaavseme.html"/><parallel_text xml:lang="sme" location="samecielaheapmi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title" xml:lang="sme">Sámenálsodibme</p>
<p><em type="italic">Sámenálsodibme l gássjelisvuohtan sebrudahkaj. Sámenálsodibme la unugis ja suhttadahttá. Máhttá aj liehket stráffudahtte. Sámedikke mihtto la sáme sebrudahka váni nálsodime ja vassjekriminalitiehta. </em></p>
<p>Sámenálsodibme máhttá liehket: Moalgedime sámij birra ma li iebdesvuoda, nálsodime jali nihtodime. Sámenálsodibme máhttá liehket sámij vuosstij åbbålattjat jali nágin ulmutja jali ulmutjij birra. Javllamus máhttá liehket juoga mij javladuvvá jali tjáleduvvá. Da máhtti liehket bágo, tjuorggama jali symbåvlå. Nálsodibme máhttá dagoj bále dáhpáduvvat, duola dagu gå vahágahttá.</p>
<p>Nievres guotto máhtti boahtet dassta gå ij heva máhte, empatijja, aktijvuohta jali luohtádus vájllu. Sámij ja sáme kultuvra álbedibme lij dárojduhttempolitihka oassen. Navti máhttá sámenálsodimev dádjadit dárojduhttema båhtusin.</p>
<p type="title">Sámedikke doajmmapládna sámenálsodime vuosstij</p>
<p>Sámenálsodimen li vájkkudusá ájnegis ulmutjij, vájkkudusá sámijda juohkusin ja vájkkudusá demokratijjaj. Danen mierredij avtajienalasj Sámedigge Doajmmaplánav sámenálsodime vuosstij jagen 2022. Doajmmapládna l Sábme jállu sámediggediedádusá tjuovvolibme, ja danna li 17 dåjma maj Sámedigge galggá barggat 2025 rádjáj. Danna li dåjma majt Sámedigge galggá tjadádit, dåjma ma li aktisasjbargo duogen ja dåjma ma li nasjåvnålasj oajválattjaj duogen.</p>
<p>Sámedikke doajmmapládna sámenálsodime vuosstij</p>
<p type="title">Samehets.no – Bagádus Sámedikkes mav lip Politijjadirektoráhta siegen dahkam</p>
<p>Máhttá liehket gássjel diehtet makkir riektá ja máhttelisvuoda dujna li jus váseda sámenálsodimev. Dan diehti la akta dåjmajs Sámedikke doajmmaplánan sámenálsodime vuosstij jut Sámedigge galggá dahkat bagádusáv gåktu diededa ja politijjaj diededa sámenálsodimev. Dan diehti la Sámedigge, aktisasjbargujn Politijjadirektoráhtajn, almodam næhttabielev samehets.no. Næhttabielle la hiebaduvvam sámijda gudi lij vásedam sámenálsodimev ja bagát majt máhtá dahkat iesjguhtik dilijn. Bagádusá vuolgasadje la iesjguhtik ariená gånnå máhttá vásedit sámenálsodimev.</p>
<p>Maná næhttabælláj samehets.no</p>
<p type="title">Doarjja givsedimev ja sámenálsodimev hieredittjat</p>
<p>Ietjá doajmma Doajmmaplánan la Sámedigge galggá ásadit doarjjaårnigav sámenálsodime hieredibmáj. Årniga ulmme l organisasjåvnåjt ja siebrijt måvtåstuhttet hieredittjat ja jasska ja vuogas bajássjaddambirrasijt hábbmitjit bájkálasj sebrudagájn sáme mánájda ja nuorajda.</p>
<p>Lågå ienebut ja åtså dårjav dáppe</p>
</body></document>
