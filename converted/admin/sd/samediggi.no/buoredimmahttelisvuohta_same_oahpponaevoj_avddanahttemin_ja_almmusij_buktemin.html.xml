<document xml:lang="smj" id="no_id"><header><title>Buoredimmáhttelisvuohta sáme oahpponævoj åvddånahttemin ja almmusij buktemin - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>370</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/forbedringspotensial-i-utvikling-og-markedsforing-av-samiske-laremidler.15617.aspx?sprak=15</origFileName><parallel_text xml:lang="nob" location="forbedringspotensial_i_utvikling_og_markedsforing_av_samiske_laeremidler.html"/><parallel_text xml:lang="sma" location="bueriedimmienuepieh_evtiedimmesne_jih_maarkedebievniemisnie_saemien_learoevierhtijste.html"/><parallel_text xml:lang="sme" location="buoridanmunni_sami_oahpponeavvuid_rahkadeamis_ja_markanfievrrideamis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Buoredimmáhttelisvuohta sáme oahpponævoj åvddånahttemin ja almmusij buktemin</p>
<p><em type="italic">Sámedikke oahpponævoåvddånibme organisierim la árvustaláduvvam, ja boados vuoset oahpponævojåvddånimen li buoredimmáhttelisvuoda organiserima, hábmima ja háldadusá hárráj ja aj oahpponævoj almmusij buktemin. </em></p>
<p>Vista Analyse la oadtjom dahkamusáv Sámedikkes árvustallat Sámedikke doarjjaårdnigav oahpponævvoåvddånime hárráj, ja guoradallat gåktu oahpponævo almmusij buvteduvvi ja sadjáj ásaduvvi åhpadiddjijda. Guoradallam guosská ájggegávdav 2012-2020 ja árvustallamvuodo la dokumænntaguoradallam ja ságájdahttema Sámedikkerádijn, Sámedikke háldadusájn gut háldat dårjav, doarjjaduossto, oahpponævoj addne ja åvddånbukte.</p>
<p xml:lang="nob">Lågå diedádusáv: VA-rapport 2021-26 Evaluering av Sametingets tilskuddsordning for læremidler</p>
<p>Guoradallam vuoset ja miján li hásstalusá sáme oahpponævoåvddånahttemin, valla vuoset aj jut doarjjoårdniga hábme ja háldadus oahpponævoåvddånahttemij la buorre.</p>
<p>– Mån vuojnáv hásstalusájt ma duossto, valla juska lav ávon gå árvustallam dav vuoset jut udnásj doarjjaårdniga háldadus la buorre, ja árvustallam ij oajvvada stuoráp rievdadimijt danna, javllá sámedikkeráde Mikkel Eskil Mikkelsen (NSR).</p>
<p>Oajvvehásstalus produksjåvnån ja åvddånibme oahpponævojbuvtadimen li tjálle- ja jårggåliddjeressursajs ij la nav ålos, ja doarjjaævto li ráddjidum. Guoradallam oajvvat moadda njuolgga ja iehpenjuolgga dåjmajt váj buvtadibme sjaddá dåbmarabbo. Oajvvat duola dagu lasedit doarjjalågov ja rievddat åhtsåmájggemierev ja juollodimbiejvev vaj rekrutterim nanoduvvá.</p>
<p>Árvustallam vuoset jut ulmme åvddånahttet sáme oahpponævojt juohkka fágan gålmmå sáme gielajda oahppoplangávdan, ij la jåvsådum. Dåssju 39 prosenta fágajn li ållåsit jali muhtem mærráj oahpponævo nuorttasámegiellaj, ja julev- ja oarjjelsámegielan li oase 19 ja 24 prosenta. Da ekonåvmålasj ævto dahki nav vaj Sámedigge hæhttu vuoledit ájggomusájt ulmen.</p>
<p>Ságájdahttema vuosedi jut åhpadiddjijn e ållåsit diede makkir oahpponævo gávnnuji. La ájnas jut åhpadiddje diehti oahpponævojt ma buvtaduvvi, ja jut dá galggi jåksåt addnáj. Sámedigge vuojnná jut almmusij buktem ja åttjudibme sámeoahpponævojs gájbbet tjielgga ja ulmmelasj vuorodimev Sámedikkes ja almodagájs</p>
<p>Guoradallam vuoset jut terminologidjaåvddånahttem hæhttu sjaddat dåbmarabbo ja buorep dåmadibme resursajs ma juo li sajenis åhpadime ja oahpponævobuvtadime hárráj.</p>
<p>Buoredimmáhttelisvuodan la tjielggit åvdåsvásstádusájt doarjjaduossto, Sámedikke oahpponævvoguovdátja ja oahpponævvoportála Aktan gaskan. Oahpponævo hæhttuji mierkkiduvvat buoragit, vaj lij åtsådahtte oahppoplánaj ja mihttomierij hárráj iesjguhtik jahkedásen. Árvustallam vuoset oahpponævvoportála la gássjel adnet. Bierri buoreduvvat, vaj ienebu åhpadiddje máhtte ávkástallat dassta.</p>
<p>Sámedikkeráde Mikkel Eskil Mikkelsen vuojná ávkev árvustallamis, ja suv mielas Sámedigge la oadtjom buorre máhtudakvuodov oahpponævvoåvddånime buoredibmáj organiserimin, hábbmimin ja háldadimen ja almmusij buktemij sáme oahpponævojs.</p>
<p>– Sámedigge sihtá tjuovvolit oajvvadimijt láhka aktisasjvuodajn aktisasjbarggoguojmij ja akteraj, javllá Mikkelsen</p>
<p><em type="italic">Gatjálvisá jali ságájdahttem, guládalá sámedikkerádijn Mikkel Eskil Mikkelsen </em><em type="italic">(NSR), +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
