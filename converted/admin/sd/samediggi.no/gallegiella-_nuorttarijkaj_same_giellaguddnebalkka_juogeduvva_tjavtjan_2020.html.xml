<document xml:lang="smj" id="no_id"><header><title>GÅLLEGIELLA- Nuorttarijkaj sáme giellaguddnebálkká juogeduvvá tjavtjan 2020 - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2020</year><wordcount>153</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/gollegiella-nordisk-samisk-sprakpris-deles-ut-hosten-2020.6808.aspx?sprak=15</origFileName><parallel_text xml:lang="nob" location="gollegiella_-_nordisk_samisk_sprakpris_deles_ut_hosten_2020.html"/><parallel_text xml:lang="sma" location="gulliegiele-_noerhtelaanti_saemien_gieleprijse_juakasavva_tjaktjen_2020.html"/><parallel_text xml:lang="sme" location="gollegiella_-_davviriikkalas_sami_giellabalkkasupmi_geigejuvvo_cakcat_2020.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">GÅLLEGIELLA- Nuorttarijkaj sáme giellaguddnebálkká juogeduvvá tjavtjan 2020</p>
<p><em type="italic">GÅLLEGIELLA- Nuorttarijkaj sáme giellaguddnebálkká juogeduvvá avtsát bále tjavtjan 2020, sámeministarij ja sámedikkepresidentaj jahkásasj tjåhkanimen Helsingforsan. Giellaguddnebálkká juogeduvvá aktugattjajda jali organisasjåvnåjda Vuonan, Svierigin, Suoman jali Gárjjelin sámegielajt åvddånahtátjit. </em></p>
<p>Gållegiella- Nuorttarijkaj sáme giellaguddnebálkká l ásaduvvam sámeministarijs ja sámedikkepresidentajs Vuonan, Svierigin ja Suoman. Guddnebálkká juogeduvvá fert nuppát jage, vuostasj bále jagen 2004. Guddnebálkká stuorrudak la 15 000 euro.</p>
<p type="title">Giellaguddnebálkká ulmme</p>
<p>Giellaguddnebálkká ulmme l sámegielajt åvddånahttet ja várjjalit Vuonan, Svierigin, Suoman ja Gárjjelin.</p>
<p type="title">Gut máhttá giellaguddnebálkáv oadtjot?</p>
<p>Giellaguddnebálkká juogeduvvá aktugattjajda, juohkusijda, organisasjåvnåjda, siebrijda ja institusjåvnåjda gudi li árvostahttám sámegielav/sámegielajt tjálalattjat, njálmálattjat jali ietjá láhkáj. Gájklágátja álggaga ma åvddånahtti gielav vieleduvvi. Guddnebálkká máhttá juogeduvvat guoktásij.</p>
<p type="title">Oajvvada åhttsev!</p>
<p>Viesádijt, organisasjåvnåjt, institusjåvnåjt ja fábmudagájt Vuonan, Svierigin, Suoman ja Gárjjelin máhtti nammadit åhttsev giellaguddnebálkkáj 2020. Buvte tjálalasj oajvvadusáv vuojtten ja tjálalasj tjielggidusájn 1-2 biele. Rája oajvvadusáv <em type="italic">åvddål 16.8.2020 </em>. Diededibme rájaduvvá árvustallamrádáj: </p>
<p>Gållegiella - árvustallamráde Anne Kirste Aikio Sámediggi/Sametinget/Saamelaiskäräjät SAJOS 99870 Inari, Finland anne-kirste.aikio@samediggi.fi</p>
</body></document>
