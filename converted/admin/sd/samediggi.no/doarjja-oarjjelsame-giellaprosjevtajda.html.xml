<document xml:lang="smj" id="no_id"><header><title>Doarjja oarjjelsáme giellaprosjevtajda</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>218</wordcount><conversion_status type="standard"/><availability><free/></availability><multilingual/><origFileName>https://www.samedigge.no/AAdaasa/Doarjja-oarjjelsame-giellaprosjevtajda</origFileName><parallel_text xml:lang="nob" location="tilskudd-til-soersamiske-spraakprosjekter.html"/><parallel_text xml:lang="sma" location="daaarjoe-aaarjelsaemien-gieleprosjektide.html"/><parallel_text xml:lang="sme" location="doarjja-mattasami-giellaproseavttaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja oarjjelsáme giellaprosjevtajda</p>
<p>Sámedikkeráde juollot aktisattjat 600 000 kråvnå doarjjan guovte oarjjelsáme giellaprosjæktaj.</p>
<p>Praahken (Brekken) skuvle Rørosan oadtju 300 000 kråvnå doarjjan álgadittjat ja vijddásappot åvddånahtátjit sámegielak arienájt gånnå sámegiella dåjmalattjat aneduvvá. Dáv galggi dahkat tjadádime gålmmå sáme giella- ja kulturæjvvalime juohkka skåvllåjage oahppijda gudi Røros-sáme guovlluj gulluji.</p>
<p>Æjvvalimijn dættoduvvi njálmálasj ja tjálalasj dåjma, gånnå oassevállde sábmáj guládalli. Dát la duodden dábálasj åhpadussaj vuodoskåvlån. Dahkamin sámegielak arienájt gånnå oarjjelsámegiella dåjmalattjat aneduvvá, la ulmme nannit ja lasedit adnemav oarjjelsámegielas Røros-guovlon. Dåjma tjadáduvvi aktan Aajege - saemien gïele- jïh maahtoejarnge Rørosan.</p>
<p>Sámedikkepresidenta Aili Keskitalo mielas li giellaariená ájnnasa, gånnå giella ja kultuvrra ælládahteduvvi, bisoduvvi ja nanostuhteduvvi.</p>
<p>– Ållagasj la ájnas Røros-guovlon, gånnå oarjjelsámegielan ij la luondulasj ariedná almulasj institusjåvnåj ålggolin, javllá Keskitalo.</p>
<p>Duodden dájda juollot sámedikkeráde duoddejuollodimev 300 000 kråvnnåj Trøøndelaagen fylhkentjïelte Aajege - saemien gïele- jïh maahtoejarnge Rørosan baktu, tjadádittjat prosjevtav <span type="quote" xml:lang="sma">«Saamastalledh»</span>, mij la stuorra prosjækta gånnå guhtta oarjjelsáme institusjåvnå aktan barggi.</p>
<p>Ulmme l åhpadimvuogijt åvddånahttet kommunikatijva giellaåhpadusán, oahpporesursajt åvddånahttet ja máhtudagáv lasedit åhpadimvuogen åhpadiddjida gudi sámegielan åhpadi.</p>
<p>Sámedikkepresidenta mielas la ájnas oarjjelsáme prosjevtajt doarjjot.</p>
<p>– Ållagasj la ájnas juhte oarjjelsáme oahpponævo sadjihij båhti, ja vaj åhpadimvuoge dagáduvvi giellaåhpadussaj ja vaj máhtudahka åhpadiddjij gaskan låpptiduvvá. Mij la sierra prosjevtan <span type="quote" xml:lang="sma">«Saamastalledh»</span> la dat, dat la aktisasjbarggo måttij oarjjelsáme institusjåvnåj gaskan, javllá Keskitalo.</p>
<p><em type="italic">Ságájdahtátjit jali gatjálvisájda, guládalá sámedikkepresidentajn Aili Keskitalo jn. </em></p>
</body></document>
