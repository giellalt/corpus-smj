<document xml:lang="smj" id="no_id"><header><title/><genre code="admin"/><author><unknown/></author><wordcount>465</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Kultuvrraiellem/Dajdda-ja-kulturdaajmadibme</origFileName><parallel_text xml:lang="nob" location="kunst-og-kulturutoevelse.html"/><parallel_text xml:lang="sma" location="kaaanste-jih-kultuvrebarkoe.html"/><parallel_text xml:lang="sme" location="daidda-ja-kulturbargu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Dájdda- ja kulturdåjmadibme / Kultuvrraiellem / Sámedigge - Sametinget</p>
<p>Åtså biednikdårjav</p>
<p type="title">Dájdda- ja kulturdåjmadibme</p>
<p>Sámedikke åvdåsvásstádus mij guosská sáme dájda åvddånahttemij le bærrájgæhttjat dájddárijn le buorre ja oaggás birásdile sijá æládusájda. Galggap hiebadahttet vaj oadtjop valjes sáme kulturiellemav sæmmi båttå gå galggap hiebadahttet profesjonaliserimij ja kvalitehttaj. Galggap aj hiebadahttet árbbedábálasj moalgedimhámijda, sæmmi båttå de galggap hiebadahttet sáme ájggásasjdájddaj. Sáme le álmmuk moadda gielaj. Dát valjesvuohta galggá vuojnnut aj kulturaktijvuodan. Sámedikke ájnnasamos vædtsak dán bargon le ekonomalasj vájkkudimnævo, valla aj vájkkudimmáhttelisvuoda ma li miján guládallama, aktijvuoda ja aktisasjbargo baktu ietjá almulasj oajválattjaj.</p>
<p>Politihkalasj åvdåsvásstediddje</p>
<p xml:lang="nob">Rådsmedlem</p>
<p xml:lang="sme">NSR</p>
<p xml:lang="sme">Gáisi</p>
<p>Jur dálla</p>
<p>Sáme goabdes máhttá máhtsaduvvat</p>
<p>Dåbdos Bindala goabdes la akta moattes histåvrålasj kultuvrragávnijs ma galg...</p>
<p>Lågå ienebuv</p>
<p>Musihkkajuollodime Sámedikkes</p>
<p>Sámediggeráde le juollodam 2,3 mill kråvnå musihkkaalmodimijda jagen 2014. D...</p>
<p>Lågå ienebuv</p>
<p>Vuoseda divna ássjijt</p>
<p><em type="bold">Sámedigge barggá dáj ássjij åvdås: </em></p>
<list><p type="listitem">Buorep ulmme- ja boadosstivrrim Sámedikke vájkkudimnævojs majt máhtá åhtsåt sáme dájddaj ja kultuvrraj</p>
<p type="listitem">Sáme máná ja nuora ja gielalasj valjesvuohta galggá várajda váldeduvvat Sámedikke kulturpolitihkan</p>
<p type="listitem">Åvddånahttet aktisasjbarggosjiehtadusáv Sámedikke ja Sáme dájddárráde gaskan (Dájddársjiehtadus)</p>
<p type="listitem">Ásadit arenajt aktisasjbargguj sáme dájddárij ja ietjá dájddárij gaskan guovlolattjat ja nasjonálalattjat</p>
<p type="listitem">Politihkkahábbmidibme lahka guládallamijn dájdda- ja kulturiellemijn</p>
<p type="listitem">Arena, værmádahka ja aktisasjbarggoprosjevta ma oassálassti lasse rijkajgasskasasj åvdedibmáj ja eksporttaj sáme dájdas ja kultuvras rijkajgasskasasj márnánijda</p>
</list><p><em type="bold">Ekonomalasj vájkkudimnævo </em></p>
<p>Sámedikke vájkkudimnævoj ulmme dájdda- ja kulturdåjmadibmáj le moattebelak sáme dájdalasj ja kultuvralasj åvddånbuktema ma tjalmostahteduvvi sebrudagán. Oasseulmme le gåbdå ja buorre kulturfálaldahka sáme álmmugij.</p>
<p>Sámedikken li ruhtadårja majt máhttá åhtsåt kulturdåjmadibmáj, máhttá rudájt åhtsåt sámegielak girjálasjvuohtaj, sáme musihkkaj, sámegielak gåvvårájdojda, sáme girjjealmmudagájda ja kulturdåjmajda. Dájddársjiehtadus le aktisasjbarggosjiehtadus Sámedikke ja Sáme Dájddárráde gaskan (SDR).</p>
<p>Sámedigge juollot rudájt jus åtså musihkkaj, girjálasjvuohtaj, gåvvårájdojda, sáme girjjealmmudagájda ja kulturdåjmajda. Dán årnigin li sierra åhtsåmussjiemá, sierra njuolgadusá ja sierra åhtsåmusájggemiere.</p>
<p>Dårja majt máhtá åhtsåt musihkkaj, girjálasjvuohtaj, gåvvårájdojda, girjjealmmudagájda ja kulturdåjmajda galggi dájda viehkken vaj:</p>
<list><p type="listitem">Valjes sáme dájdalasj ja kultuvralasj åvddånbuktema máhtti ásaduvvat, åvddånbuvteduvvat ja muossáduvvat</p>
<p type="listitem">Ienebu låhki sáme girjálasjvuodav</p>
<p type="listitem">Ienebu gulldali sáme musihkav</p>
<p type="listitem">Girjjealmmudagájn le máhtudahka sámegielan ja sebrudakulmen</p>
<p type="listitem">Le valjesvuohta sáme kultuvralasj dåjmajs</p>
</list><p><em type="bold">Dájddársjiehtadibme </em></p>
<p>Sámedigge ja Sáme Dájddárráde (SDR) hiebadijga 19.08.2004 aktisasjbarggosjiehtadusáv (dájddársjiehtadusáv). Oassálasste le sjiehtadusán gávnnam vaj<span type="quote">“dat la dárbbo åvddånahttet buorev ja ålolágásj sáme kultuvrra iellemav ja at vidjura gárveduvvi dahkuj ja åvddånbuktem sáme girjálasjvuohta, musijka, dánssa ja teáhter, filmma ja gåvådusdájdda ja dájddaduodje. Dasi lassen gávnnin oassálasste vaj dat la viehka stuor potensiálla kultuvrajn vuodon åvddånahttet sáme sebrudagáv, Dat sisadná gájkka gitta máhtos tjanádum dålusj dábijda filmma rádjáj, mannoæládussaj, hábmedibmáj ja kultuvrrabuvtadibmáj ”</span>.</p>
<p>Vuodon dájddársjiehtadusás tjadájt Sámedigge ja SDR jahkásasj sjiehtadallamijt gånnå sisano ja ekonomija ålgoldis boahtte jahkásasj sjiehtadussaj mierreduvvá.</p>
<p>Sáme dájddársjiehtadusán li rudá: Dájddafoanndaj, stipendajda sáme dájddárijda, doajmmadoarjjaj dájddárorganisasjåvnåjda ja Sáme dájddárdádáj, sáme ájggásasj dájda ja dájddaduoje oasstemårnigij, fáhkakonsulentajda, vuosádusmávsojda, sáme tjáppagirjálasjvuoda, musihka ja juojga oasstemårnigij. Dá rudá háldaduvvi Sáme dájddárrádes ja RidduDuottarMuseas.</p>
<list/><p><span type="quote">Sámedikke åvdåsvásstádus mij guosská sáme dájda åvddånahttemij le bærrájgæhttjat dájddárijn le buorre ja oaggás birásdile sijá æládusájda.</span></p>
</body></document>
