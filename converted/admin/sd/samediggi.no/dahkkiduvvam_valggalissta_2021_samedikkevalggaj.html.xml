<document xml:lang="smj" id="no_id"><header><title>Dåhkkiduvvam válggalissta 2021 sámedikkeválggáj - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>288</wordcount><conversion_status type="standard"/><availability><free/></availability><multilingual/><origFileName>https://sametinget.no/politihkka/valgga/dahkkiduvvam-valggalissta-2021-samedikkevalggaj/</origFileName><parallel_text xml:lang="nob" location="godkjente_valglister_til_sametingsvalget_2021.html"/><parallel_text xml:lang="sma" location="jaahkesjamme_veeljemelaestoeh_saemiedigkieveeljemasse_2021.html"/><parallel_text xml:lang="sme" location="dohkkehuvvon_valgalisttat_2021_samediggevalggaide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dåhkkiduvvam válggalissta 2021 sámedikkeválggáj</p>
<p><em type="italic">Sámedikke válgganammadus la dåhkkidum lisstoævtodusájt sámedikkeválggáj 2021. Tjoahkáj li 58 dåhkkiduvvam lissta. Ienemus lissta li válggabijran 2 Ávjovárri, gånnå li 10 lissta </em></p>
<p>Dåhkkiduvvam válggalissta válggabijran 1 Lulle (9 lista)</p>
<p>Dåhkkiduvvam válggalissta válggabijran 2 Ávjovárri (10 lista)</p>
<p>Dåhkkiduvvam válggalissta válggabijran 3 Nuortta (8 lista)</p>
<p>Dåhkkiduvvam válggalissta válggabijran 4 Gáisi (9 lista)</p>
<p>Dåhkkiduvvam válggalissta válggabijran 5 Viestarmera (8 lista)</p>
<p>Dåhkkiduvvam válggalissta válggabijran 6 Oarjjesáme (6 lista)</p>
<p>Dåhkkiduvvam válggalissta válggabijran 7 Oarjje-Vuodna (8 lista)</p>
<p>Sámedikke válgganammadusá jådediddje Anita Persdatter Ravna la riek dudálasj sámedikkeválga berustimes.</p>
<p>– Moadda belludagá li listajt tjuottjodam válggabijran gånnå åvdebut ælla adnám åvdåstimev. Dat nannit mijá demokratijjav Sámedikken. Vaddá jienastiddjijda stuoráp válljim máhttelisvuodajt gávnnat politihkav majt sij sihti doarjjat.</p>
<p>Válgganammadus la giehtadallam nágin ájnnegis åhtsåmusájt gånnå åhttse le åhtsåm bessat tjuodtjot sámedikkeválggalistajn. Åhtsåmusá li giehtadáladuvvam ja bessama li dåhkkiduvvam njuolgadusáj § 16 milta. Válgganammadus la aj giehtadallam avtav åhtsåmusáv sámepolitihkalasj organisásjåvnå dåhkkidibmáj. Dat dåhkkiduváj.</p>
<p>Nágin listajn la læhkám hásstalus gå lisstakandidáhta ælla åhtsåm tjáledimev jienastuslåhkuj, jali lisstakandidáhta ælla duodastam jåksij gájbbádusájt jienastuslågo tjáledibmáj. Lisstaævtodiddje lij de oadtjom máhttelisvuodav ådå lisstakandidáhtajt åttjudit ájggemierijn biehtsemáno 1. biejve. Gájkka listajn ma li dåhkkiduvvam kandidáhta li tjáleduvvam jienastuslågon jali dåhkkiduvvam jienastuslågo tjáledibmáj.</p>
<p>– Hávsske vuojnnet tjáledibme Sámedikke jienastuslåhkuj la lassánime. Moadda ådå lij tjáledahttám ietjas jienastuslåhkuj ja nomiereduvvam lisstakandidáhtan. Dát vuoset berustibme la lassánime oassálasstátjit ja vájkkudit mijá sámepolithkav.</p>
<p>Jus galga bessat jienastit sámedikkeválgan hæhttu liehket tjáledum Sámedikke jienastuslågon. Jus galga bessat jienastit tjavtja sámedikkeválgan, la ájggemierre tjáledittjat ietjas jienastuslåhkuj biehtsemáno 30. biejve 2021.</p>
<p>– Geldulasj sámediggeválgga la mijá åvdån. Tjáledahte ietjat jienastuslåhkuj, navti máhtá dån oassálasstet sámepolithkalasj åvddånimen, hasot Sámedikke válgganammadusá jådediddje Anita Persdatter Ravna</p>
<p>Tjáledibme jienastuslåhkuj</p>
<p>Lågå ienebu Sámedikke válgganammadusá birra</p>
<p>Lisstoævtodusá 2021 sámedikkeválggaj</p>
<p><em type="italic">Guládallamulmusj </em><em type="italic">: Sámedikke válgganammadusá jådediddje Anita Persdatter Ravna </em><em type="italic">, mob. 91749555 </em></p>
</body></document>
