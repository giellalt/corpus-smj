<document xml:lang="smj" id="no_id"><header><title>Doarjja giellaåvddånahttemdoajmmaj  - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>219</wordcount><conversion_status type="standard"/><availability><free/></availability><multilingual/><origFileName>https://sametinget.no/saernieh/tilskudd-til-sprakutviklingstiltak.25618.aspx?sprak=15</origFileName><parallel_text xml:lang="nob" location="tilskudd_til_sprakutviklingstiltak.html"/><parallel_text xml:lang="sme" location="doarjja_giellaovddidandoibmii_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja giellaåvddånahttemdoajmmaj</p>
<p><em type="bold">Sámedikkeráde l vaddám 300 000 kråvnå doarjjan vidnudahkaj NA Technologies AS:aj Oslon prosjæktaj New Amigos julevsámegiella-nuorttasámegiella app:aj.   </em>   </p>
<p>NA Technologies AS la app:av dahkam mij sámegiela åhpadusáv fállá moatten dásen. App:an dagáduvvá virtuella sámegielak ariená gånnå giela praktisieriduvvi gasskasasj aktisasjbargo baktu. App:a dálla gávnnu Vuonan tjuovvovasj gudá sámegielak variántajn: oarjjelsámegiella-dárogiella, nuorttasámegiella-dárogiella, julevsámegiella-dárogiella, lullesámegiella-dárogiella, bidumsámegiella-dárogiella ja nuorttasámegiella-oarjjelsámegiella.</p>
<p>Nannitjit aktijvuodav ja dádjadusáv sáme guovlojn la åvdeduvvam sávadus jut galgaluluj aj dagáduvvat julevsámegiella-nuorttasámegiella versjåvnnå. Dat luluj dahkat máhttelissan dáj sámegielaj ságastiddjijda gielav oahppat njuolgga nubbe nuppes, nav vaj ij dárbaha dárogiela baktu oahppat. App:a ulmmejuogos li gájka badjel 13 jage gudi sihti julevsámegielav ja nuorttasámegielav oahppat nubbe nuppes.</p>
<p>Sámedikkeráde l dálla dårjav vaddám New Amigos julevsámegiella-nuorttasámegiella app:aj.</p>
<p>– Mánájn ja nuorajn la dárbbo sáme gielajt adnet asstoájgen. New Amigos app:a l digitála æjvvalimsadje mij la ájnas sosiála, kultuvralasj ja sámegielak aktivitiehta måvtåstuhttemij, javllá sámedikkeráde Mikkel Eskil Mikkelsen (NSR)</p>
<p>Danen gå New Amigos ietjastis la suohtas spælla, de ájggu aj dættodit jåksåt sijáv gudi dálla e åvvånis árvustalá ietjá sámegielajt oahppagoahtet. App:a galggá dájt juohkusijt jåksåt, nannit sijá motivasjåvnåv ságastittjat sámegielav, ja nannit sáme identitiehttadåbdov.</p>
<p>App:a galggá gárves ådåjakmáno 2024, ja galggá gávnnut App Store:an ja Google Play:an.</p>
<p>300 000 kråvnnåsasj doarjja vatteduvvá doarjjaårdniga doarjja giellaåvddånahttemdåjmajda baktu.</p>
<p><em type="italic">Ságájdahttemav jali gatjálvisá, guládalá sámedikkerádijn Mikkel Eskil Mikkelsen (NSR), tel. +47 917 42 161, </em><em type="italic">mikkel.eskil.mikkelsen@samediggi.no </em>   </p>
</body></document>
