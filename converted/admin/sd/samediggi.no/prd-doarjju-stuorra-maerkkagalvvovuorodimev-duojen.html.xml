<document xml:lang="smj" id="no_id"><header><title>PRD: Doarjju stuorra mærkkagálvvovuorodimev duojen</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>194</wordcount><conversion_status type="standard"/><availability><free/></availability><multilingual/><origFileName>https://www.samedigge.no/AAdaasa/PRD-Doarjju-stuorra-maerkkagalvvovuorodimev-duojen</origFileName><parallel_text xml:lang="nob" location="prm-stoetter-stor-merkevaresatsing-innen-duodji.html"/><parallel_text xml:lang="sme" location="prd-doarju-stuorra-mearkagalvoangirussama-duojis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRD: Doarjju stuorra mærkkagálvvovuorodimev duojen</p>
<p><em type="italic">Duodjeorganisasjåvnnå Duojáriid Ealáhussearvi sihtá dal duodjáj stuoráp márnánij gå uddni la. Sámedikkeráde l dálla juollodam 895.625 kråvnå rádjáj MIS of Sápmi:j, mærkkagálvvovuorodibmáj duojen. </em></p>
<p>Sámedikken la ulmme, duodje galggá åvddånahteduvvat boahtteájggásasj ja gæssu æládussan sáme guovlon. Akta dajs ájnnasamos ræjdojs duojev åvddånahtátjit la Æládussjiehtadus duodjeæládussaj mij sjiehtadaláduvvá duodjeorganisasjåvnåj ja Sámedikke gaskan.</p>
<p type="title">Doajvvu buorre åvddånahttemav</p>
<p>Æládussjiehtadusán duodjeæládussaj 2017 biele sjiehtadin biedjat 900 000 kråvnå mærkkagálvvoprosjevtajda majt Sámiid Duodji ja Duojáriid Ealáhussearvi máhtti åhtsåt. Sámedikke mielas dát prosjækta máhttá siegen liehket vájkkudime årniga ulmmáj jåvsådittjat.</p>
<p><em type="italic">– Mij doajvvop dát luluj buorre åvddånahttem duodjárijda, ja jut dát luluj sijá æládusáv nannit, javllá sámedikkeráde Berit Marie P.E. Eira. </em></p>
<p>Uddni ælla ietjá mærkkagálvvoorganisasjåvnå duojen Vuonan. Mærkkagálvvoorganisasjåvnnå galggá dåjmadit márnánahttemav ja vuobddemav válljiduvvam duodjárij åvdås.</p>
<p type="title">Duodjuhimes galggá máhttet viessot</p>
<p>Ulmme mærkkagálvvovuorodimijn MIS of Sápmi la dahkat mávsánis ja guoddelis vidnudagájt. Dat sihtá javllat duodjára galggi duoje buvtadimes viessot.</p>
<p>Sæmmi l aj sávaldahka Duojáriid Ealáhussearvis jut mærkkagálvvovuorodibme luluj vájkkudit máhtudakgaskustibmáj sáme kultuvra, viessoma ja viessomuháj birra. Oahpásmahttet sáme duojev ålggobiele márnánijda máhttá dasi vájkkudit.</p>
<p><em type="italic">– Sámedikkeráden li vuorddemusá åvddånimev tjuovutjit mav mærkkagálvvovuorodibme buktá, javllá Eira. </em></p>
<p xml:lang="sme"><em type="italic">Guládalá: Sámedikkeráde Berit Marie P.E. Eira , mob. +47 913 28 626. </em></p>
</body></document>
