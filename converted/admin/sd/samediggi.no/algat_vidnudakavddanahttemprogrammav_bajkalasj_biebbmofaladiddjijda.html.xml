<document xml:lang="smj" id="no_id"><header><title>Álgat vidnudakåvddånahttemprográmmav bájkálasj biebbmofáladiddjijda - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>198</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/igangsetter-bedriftsutviklingsprogram-for-lokale-matserveringssteder.12509.aspx?sprak=15</origFileName><parallel_text xml:lang="nob" location="igangsetter_bedriftsutviklingsprogram_for_lokale_matserveringssteder.html"/><parallel_text xml:lang="sma" location="sielteevtiedimmieprogrammine_voenges_beapmoegaassoehtimmiesijjide_nearhka.html"/><parallel_text xml:lang="sme" location="alggaha_fitnodatovddidanprogramma_baikkalas_biebmoguossohansajiide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Álgat vidnudakåvddånahttemprográmmav bájkálasj biebbmofáladiddjijda</p>
<p><em type="italic">– </em><em type="italic">Bájkálasj biebbmofáladiddje li riek ájnnasa bájkálasj sebrudagán. Da li luondulasj tjåhkanimbájke, barggovadde ja biebbmokultuvrraásadus, javllá sámedikkeráde Silje Karine Muotka (NSR). Dan diehti álgat Sámedigge vidnudakåvddånahttemprográmmav Faamoe bájkálasj biebbmofáladiddjijda. </em></p>
<p xml:lang="sme">Sametingsråd Silje Karine Muotka (NSR)    Kenneth Hætta</p>
<p>Sámedigge sihtá tjalmostahttet bájkálasj biebbmofáladiddjijda suohkanijn Kárášjoga, Guovdageaidnu, Porsáŋgu, Deatnu ja Unjárga</p>
<p>Dálla álgaduvvá diededimbarggo vidnudakåvddånahttemprográmmaj <em type="italic">Faamoe Lokalmat </em></p>
<p>– Mij vuojnnep moadda vidnudagájn Sámen li máhttelisvuoda nannit ietjaska mærkkabuktagav ja lasedit ekonåvmålasj dádjadusáv, sæmmi båttå nanni ietjaska værmádagáv. Dat la ájádus Faamoe’ajn, javlla Muotka</p>
<p>Prográmma ulmme le bájkálasj biebbmofáladiddjij mávsánisvuodav lasedit ja arvusmahttet sijáv anátjit biebbmoábnnasijt lahkabirrusis. Koronadávdda la vájkkudam jut mij ienebut berustip bájkálasj biebmov ja biebmov mij ij la suvdeduvvam, biebbmosihkarvuodav, biebbmobuvtadimev, dálkádagáv ja birásdiedulasjvuodav.</p>
<p>– Dan diehti la dát prosjækta riek ájggeguovddelis dálla, javllá Muotka.</p>
<p xml:lang="nob">Piadine med reinsdyrkjøtt, rødløk, tyttebærkremost og salat    Marie Louise Somby, Árvu</p>
<p>Suv mielas li bájkálasj biebbmofáladiddjijn stuora vájkkudus lahkabirrusijda ja la ájnas oassálasste årromhálo vuoksjuj.</p>
<p>Sebrudahka oadtju tjåhkanimbájkev, ja sij vaddi bájkálasj nuorajda ájnas barggoåtsådallamijt, ásadi barggosajijt ja fállij guossijda oasev bájkálasj sámekultuvras, javlla Muotka.</p>
<p>Dat la Visjona AS guhti jådet <em type="italic">Faamoe Lokalmat </em>Sámedikke åvdåstiddjen. </p>
<p><em type="italic">Gatjálvisá jali ságájdahttem, guládalá sámedikkerádijn Silje Karine Muotka (NSR), mob. +47 984 87 576, silje.karine.muotka@samediggi.no </em></p>
</body></document>
