<document xml:lang="smj" id="no_id"><header><title>Sámedikke jienastuslågov bihkusij buktet</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>129</wordcount><conversion_status type="standard"/><availability><free/></availability><multilingual/><origFileName>https://www.samedigge.no/Valgga/Samedikke-jienastuslaagov-bihkusij-buktet</origFileName><parallel_text xml:lang="nob" location="utlegging-av-sametingets-valgmanntall.html"/><parallel_text xml:lang="sma" location="baejhkoehtimmie-saemiedigkien-veeljemelaahkoste.html"/><parallel_text xml:lang="sme" location="samedikki-valgajienastuslogu-almmuheapmi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedikke jienastuslågov bihkusij buktet</p>
<p>Diedo suohkanijda jienastuslågo bigodime hárráj gasskajagen:</p>
<p>Njuolgadustjállaga válga Sámediggáj §4 2.lahtasa milta, galggá Sámedikke jienastuslåhko dagáduvvat adjáj dan jage gå li fylkadigge- ja suohkanstivraválga. Dat galggá almulasj gehtjadibmáj biejaduvvat nav guhkás gå máhttelis ja galggá bihko liehket gitta válggabiejve loahppaj.</p>
<p>Jienastuslåhko jahkáj 2019 juogaduvvá suohkanijda nav ruvva gå gávnnu. mierredum ájgge jienastuslåhkuj tjáleduvvat la biehtsemáno 30.biejve 2019. Dábálattjat gållå vahkko dat biejves åvddåla jienastuslåhko la dagáduvvam ja gárves sáddiduvátjit.</p>
<p>Suohkana sámeválggastivrra diedet ájgev ja bájkev goassa bigoduvvá ja diedet aj máhttelisvuoda ja vuoge birra gájbbedittjat boastovuodajt njuolggit. Dajn suohkanijn gånnå bájkálasj dile hiehpi, máhttá diededibme dagáduvvat njuolgga diededime juohkka aktaj gut la jienastuslåhkuj tjáleduvvam.</p>
<p>Gájbbádusá njuolggitjit ja ådåstuhtátjit galggi sáddiduvvat dási: Sámedigge, Ávjovárgeaidnu 50, 9730 Kárášjohka-Karasjok, e-poassta samediggi@samediggi.no . Gájbbádus galggá liehket tjálalattjat ja tjielggiduvvam.</p>
</body></document>
