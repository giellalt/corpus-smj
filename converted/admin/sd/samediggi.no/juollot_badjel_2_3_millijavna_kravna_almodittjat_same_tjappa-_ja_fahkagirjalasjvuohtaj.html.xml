<document xml:lang="smj" id="no_id"><header><title>Juollot badjel 2,3 millijåvnå kråvnå almodittjat sáme tjáppa- ja fáhkagirjálasjvuohtaj - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>213</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/tildeler-over-2-3-millioner-kroner-til-utgivelse-av-samisk-skjonn-og-faglitteratur.10747.aspx?sprak=15</origFileName><parallel_text xml:lang="nob" location="tildeler_over_2_3_millioner_kroner_til_utgivelse_av_samisk_skjonn-_og_faglitteratur.html"/><parallel_text xml:lang="sma" location="2_3_millijovnh_kravnah_joekede_baejhkoehtaemman_saemien_tjiehpies-_jih_faagelidteratuvreste.html"/><parallel_text xml:lang="sme" location="juolluda_badjel_2_3_miljovnna_ruvnna_sami_cappagirjjalasvuoda-_ja_fagagirjjalasvuoda_almmuheapmai.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Juollot badjel 2,3 millijåvnå kråvnå almodittjat sáme tjáppa- ja fáhkagirjálasjvuohtaj</p>
<p><em type="italic">Sámedikkeráde le vaddam buvtadimdoarjjan lågenanakta sáme girjálasjvuoda prosjevtajda. Prosjevta li åvdemusát almodibme mánáj- ja nuorajgirjalasjvuohta, ja almodusá li moadda sámegiellaj. </em></p>
<p>Ulmme juollodimijn la åvdedit kvalitatijvalasj girjálasjvuodav vaj gávnnu sáme gielajda.</p>
<p>– Sierraláhkáj ájnas la sáme mánájn ja nuorajn gávnnu buorre girjálasjvuohta iesjguhtik sjáŋŋarijn ietjaska sámegiellaj, ja danen lev ávon gå boahtá åvddån daj prosjevtajn masi la juolloduvvam doarjja, javllá sámedikkeráde Henrik Olsen (NSR)</p>
<p>Trööndelagen fylhkengærjagåetie ja Árran julevsámeguovdásj/Hábmera suohkan joarkki almodimijn mánáj- ja nuorajgirjijs oarjje- ja julevsámegiellaj.</p>
<p>Dán åhtsåmvuoron la aj ådå almmudahka, Tjihkkom Almmudahka, oadtjum dårjav almodittjat jårggåluvvam mánáj-/nuorajgirjev julevsámegiellaj. Almmudagá vidnudakadræssa la Ájluovtan Hábmerin.</p>
<p>Almodus Bárus Guovddagæjnon la oadtjum dårjav almodittjat guokta mánájgirje ja lávllagirjev nuorttasámegiellaj, dasi gullu aj CD lávllagij lávllagirjen.</p>
<p>Fáhkagirjálasjvuoda sjáŋŋarin la Isak Saba guovddáš Unjárga suohkanin oadtjum dårjav almodittjat <span type="quote">“Válddán giellan ruovttoluotta II”</span>, mij la fáhkagirjje gånnå teorijja ja metåvdå sámegiellaj ælládahttemij la tiebmá</p>
<p>– Ávvo vuojnnet jut sámegirjálasjvuoda dåjma li nav edna ja vijdes. Da åhtsåmdårja båhti duodden dan jahkásasj njuolggadoarjjaj Sámedikkes, daj vihtta stuorámus sáme almmudagájda, javlla Olsen ja duoddi jut Sámedigge tjalmostahttá e-girjje/digitálalasj hámev boahtteájgge girjálasjvuoda almmudimijn.</p>
<p>Boahtte åhtsåmájggemierre doarjjaårdnigin Prosjæktadoarjja sáme girjálasjvuohtaj la snjuktjamáno 1. biejve 2021</p>
<p>Gehtja snivvábut gájkka juollodimijt</p>
<p><em type="italic">Ságájdahttem jali gatjálvisá, guládalá sámedikkerádijn Henrik Olsen (NSR), 907 75 219, henrik.olsen@samediggi.no </em></p>
</body></document>
