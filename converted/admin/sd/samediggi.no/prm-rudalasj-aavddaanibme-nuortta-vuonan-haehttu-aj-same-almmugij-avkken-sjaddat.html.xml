<document xml:lang="smj" id="no_id"><header><title>PRM: – Rudálasj åvddånibme Nuortta-Vuonan hæhttu aj sáme álmmugij ávkken sjaddat</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2018</year><wordcount>224</wordcount><conversion_status type="standard"/><availability><free/></availability><multilingual/><origFileName>https://www.samedigge.no/AAdaasa/PRM-Rudalasj-aavddaanibme-Nuortta-Vuonan-haehttu-aj-same-almmugij-avkken-sjaddat</origFileName><parallel_text xml:lang="nob" location="prm-den-oekonomiske-utviklingen-i-nord-norge-maa-ogsaa-komme-den-samiske-befolkningen-til-gode.html"/><parallel_text xml:lang="sma" location="prm-ekonomeles-evtiedimmie-noerhte-noeoerjesne-tjuara-aaj-aevhkine-sjidtedh-saemien-aarroejidie.html"/><parallel_text xml:lang="sme" location="prd-davvi-norgga-ekonomalas-ovdaneami-ferte-maid-leat-buorrin-sami-albmogii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: – Rudálasj åvddånibme Nuortta-Vuonan hæhttu aj sáme álmmugij ávkken sjaddat</p>
<p><em type="italic">Sámedikkepresidænnta Aili Keskitalo oassálastij bierjjedagá njunjostjåhkanimes nuorttalap æládusåvddånahttema ja máhtudagáj birra, masi stáhtaministar Erna Solberg lij bivddim. – Lågo vuosedi buoragit nuorttan manná, valla diehtep barggosadjeåvddånahttem ij la sæmmi buorre árbbedábálasj sáme årromguovlojn. </em></p>
<p>Sámedikkepresidænnta sihtá rudálasj åvddånahttem Nuortta-Vuonan adjáj galggá sáme álmmugij ávkken sjaddat, ållagasj árbbedábálasj sáme årromguovlojn.</p>
<p><em type="italic">– Dát la muv mielas sáhka árvoj birra, sáme guovlo galggi sæmmi åvddånahttem gå ietján rijkan, javllá sámedikkepresidænnta Aili Keskitalo. </em></p>
<p>Keskitalo tsuojgot juhti sáme dábij milta li tjiehpe ietjasa hiebadahtátjit, ja suv mielas árbbedábálasj sáme æládusá hæhttuji gárvvánit boahtteájgev duostutjit sæmmi buohta gå ietjá æládusá.</p>
<p>– Ájnas la formálla máhtudagáv árbbedábálasj æládusájn åttjudit, duola dagu boatsojæládusán, ja adjáj ådå máhtudagáv ådå teknologijjav ja ådå æládussuorgijt anátjit, duola dagu biebmojt buvtadittjat, biebmojt gárvedittjat ja muossádimijda tjanádum biebbmuj. Sáme guovlon la vuodoæládusá nannusa ja edna biebbmo buvtaduvvi ma máhtti ájn ienebut åvddånahteduvvat.</p>
<p>Keskitalo vuoset aj dasi, mannoæládusán ja sjuggelis æládusájn la åvddånimájgge. Turista alep åhpadusájn ja rudáj sihti oalle sáme kultuvrav muossádit, valla gatjálvis la gåktu galggá sáme kultuvrav vuobddet váni biejstek.</p>
<p>– Mij dárbahip åhpadusáv ja diedulasjvuodav álggoálmmukturisma suorgen. Mielastam sidáv etalasj njuolgadusájt, mærkkagálvvoårnigav/vidnudagájt sertifisierit ja åhpadusáv dán suorgen. Mij dárbahip stuoráp nasjåvnålasj prográmmav dasi. Dát luluj sáme kultuvrav åvddånahttet ja aj rijkajgasskasasj gilpostimfámov buktet, jáhkká Keskitalo.</p>
<p xml:lang="sme"><em type="italic">Guládalá sámedikkepresidentajn Aili Keskitalo , +47 971 29 305 </em></p>
</body></document>
