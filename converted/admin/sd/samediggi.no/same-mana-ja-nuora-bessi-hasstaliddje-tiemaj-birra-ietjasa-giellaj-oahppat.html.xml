<document xml:lang="smj" id="no_id"><header><title>Sáme máná ja nuora bessi hásstaliddje tiemáj birra ietjasa giellaj oahppat</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>242</wordcount><conversion_status type="standard"/><availability><free/></availability><multilingual/><origFileName>https://www.samedigge.no/AAdaasa/Same-mana-ja-nuora-bessi-hasstaliddje-tiemaj-birra-ietjasa-giellaj-oahppat</origFileName><parallel_text xml:lang="nob" location="samiske-barn-og-unge-skal-faa-laere-om-utfordrende-temaer-paa-sitt-eget-spraak.html"/><parallel_text xml:lang="sma" location="saemien-maanah-jih-noerh-edtjieh-aaadtjodh-haestiedihks-teemaj-bijre-lieredh-jijtsh-gielesne.html"/><parallel_text xml:lang="sme" location="sami-manat-ja-nuorat-galget-iezaset-gillii-oahppat-hastaleaddji-assiid-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sáme máná ja nuora bessi hásstaliddje tiemáj birra ietjasa giellaj oahppat</p>
<p>Sámedigge vuorot 10 millijåvnå kråvnå digitála oahpponævojda hieredittjat nálsodimev, gárevsælggaadnemav, vahágahttemav ja illastimev.</p>
<p>Lågo Oahppeguoradallamis vuosedi juhte sáme oahppe vásedi givsedimev ietjasa skåvllåbiejven. Guoradallama guoradalles Astrid M. A. Eriksen Sáme varresvuodaguoradallama guovdátjin (Sámi dearvvašvuođadutkama guovddáš) vuosedi, sáme nissuna Vuonan li vásedam ienep vahágahttemav ja vierredagojt gå Vuona rivggo. E nav vuojga oahpponævo daj tiemáj birra gávnnuji.</p>
<p type="title">Máhtudahka ájnas</p>
<p><em type="italic">– Dát la duodalasj dille mij ij la dåhkkidahtte, mij hæhttup oahpponævojt åttjudit majt skåvlå máhtti adnet ja ma máhtti hieredit nálsodimev, gárevsælggaadnemav, vahágahttemav ja råhtsatjimev, javllá sámedikkeráde Mikkel Eskil Mikkelsen. </em></p>
<p>Sáme máná ja nuora dárbahi åhpav oadtjot ja ájádallat dáj tiemáj ja hásstalusáj hárráj ietjasa giellaj.</p>
<p>– Mij hæhttup duosstat tjalmostahttet, ságastit ja dágástallat dáj ássjij hárráj, javllá Mikkelsen. Munji la ájnas juhte sáme åhpadiddje buorre oahpponævojt åhpadussaj oadtju, javllá Mikkelsen.</p>
<p type="title">Almodam gilppusav</p>
<p>Sámedigge l dálla almodam gilppusav ulmijn dagátjit rámmasjiehtadusáv oahpponævvobuvtadiddjij, gudi máhtti buvtadit fágajgasskasasj digitála oahpponævojt nuortta-, julev- ja oarjjelsábmáj vuodoskåvllåj, joarkkaskåvllååhpadussaj dáj tiemáj hárráj:</p>
<list><p type="listitem">Rumáj, seksualitiehtta ja rájájt biedjat</p>
<p type="listitem">Hieredit gárevsælggaadnemav, vahágahttemav ja vierredagojt</p>
<p type="listitem">Hieredit nálsodimev, illastimev ja nuppástimev</p>
</list><p>Gilpos la almoduvvam næhttasajen Doffin.no. Ájggemierre fálaldagáv sádditjit la biehtsemáno 7. biejve 2019.Sámedigge doajvvu moadda buorre fálaldagájt oadtju.</p>
<p><em type="italic">– Diedo, máhtudahka ja dádjadus midjij doajvov vaddi, mij nahkap sebrudagáv buorep guovlluj rievddadit, javllá sámedikkeráde Mikkel Eskil Mikkelsen. </em></p>
<p><em type="italic">Guládallamdiedo: Jus li gatjálvisá jali ságájdahtátjit, guládalá sámedikkerádijn Mikkel Eskil Mikkelsenijn , telefåvnån 917 42 161 Ienep diedo gilppusa birra gávnnuji Doffinin . </em></p>
</body></document>
