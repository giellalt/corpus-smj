<document xml:lang="smj" id="no_id"><header><title/><genre code="admin"/><author><unknown/></author><wordcount>261</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Arkiv/Valgperiode-2009-2013/Artikler/Samedigge-dassadusa-oajvvetjaahkanimen</origFileName><parallel_text xml:lang="nob" location="sametinget-paa-toppmoete-om-likestilling.html"/><parallel_text xml:lang="sma" location="saemiedigkie-bijjietjaaanghkosne-mirrestallemen-bijre.html"/><parallel_text xml:lang="sme" location="samediggi-njunuscoahkkimis-dassearvvu-birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sámedigge dássádusá oajvvetjåhkanimen / Artikler / Valgperiode 2009 - 2013 / Arkiv / Sámedigge - Sametinget</p>
<p type="title">Sámedigge dássádusá oajvvetjåhkanimen</p>
<p xml:lang="sme">29. goevte 2012</p>
<p>Sámedigge oassálasstá AN:a nissunkommisjåvnå jahkásasj sesjåvnnåj New Yorkan 27.02.- 09.03.12. <em type="bold">– Dát le akta dajs ájnnasamos æjvvalimsajijs gå galggá nissunij riektájt ja dássádusássjijt giehttot. Sámedigge dåppe galggá sáme nissunijt vuojnnusij buktet ja mijá dássádushásstalusájt, javllá sámedikkerádeájras Vibeke Larsen. </em>Larsen galggá dåppe liehket sesjåvnå vuostasj vahko. </p>
<p><em type="bold">Rabdaguovllonissuna fáddan </em></p>
<p>Dán konferánsa oajvvetiebmá li nissuna rabdaguovlojn ja sijá sadje gå hædjovuodav ja nielgev galggá binnedit, ja åvddånahttemássjijn. Sámedigge galggá muhtem panelságastallamin oassálasstet man sisadno le man ájnas le jut álggoálmmuknissuna rabdaguovlojn almma bargov oadtju.</p>
<p><em type="bold">-Dát le ájggeguovddelis fádda sáme guovlojn gånnå vuojnnep moadda nuorra nissuna e sidá smávva sáme bájkijda årrut, javllá rádeájras Vibeke Larsen. Sæmmi båttå sihtá Sámedigge ietjá álggoálmmuknissunijt doarjjot. Álggoálmmuknissuna væráldav miehtáj ienebut ja ienebut barggi. Siján galggá rievtes bálkká, barggosjiehtadus ja sosiála årniga ja dáj åvdås hæhttup rahtjat. Vijddábut le ájnas jut nissunij sadje ja doajmma árbbedábálasj æládusájn vuojnnusij biejaduvvá ja árvon aneduvvá. Dánna le nissunij formála roalla boatsojsujton buorre buojkulvis, mav galggap New Yorkan låggŋit, javllá Larsen. </em></p>
<p><em type="bold">Stáhtusav låggŋit </em></p>
<p>Dákkir rijkajgasskasasj arenájn oassálasstem le buorre vejulasjvuohta sáme álmmuga ássjijt låggŋit. Návti soajttá aj dáj ássjij stáhtusav låggŋi ja nasjonála oajválattja berustahttjáji. Sáme nissuna li guhkás ållim dássádusá gáktuj. Dáv sihtap iehtjádij juohket. Sæmmi båttå li miján vil moadda hásstalusá dássádusá gáktuj majt le ájnas vuojnnusij buktet.</p>
<p><em type="bold">Oassálasste </em>: Sámedikkeráde ájras Vibeke Larsen , tlf. 941 30 116 </p>
<p><em type="bold">Aktijvuohta: </em></p>
<p xml:lang="nob">Seniorrádevadde Ingeborg Larssen, tlf. 78 47 40 49</p>
<p xml:lang="sme">Seniorrádevadde Toril Iversen, tlf. 78 47 40 17</p>
<p xml:lang="nob">Nissunkonvensjåvnå 56. sesjåvnnå</p>
</body></document>
