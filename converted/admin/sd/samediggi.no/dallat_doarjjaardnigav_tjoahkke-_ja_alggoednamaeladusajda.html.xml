<document xml:lang="smj" id="no_id"><header><title>Dållat doarjjaårdnigav tjoahkke- ja ålggoednamæládusájda - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>219</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/etablerer-stotteordning-for-kombinasjons-og-utmarksnaringer.17890.aspx?sprak=15</origFileName><parallel_text xml:lang="nob" location="etablerer_stotteordning_for_kombinasjons-_og_utmarksnaeringer.html"/><parallel_text xml:lang="sma" location="daarjoeoornegh_kombinasjovne-_jih_miehtjiesjieliemidie_tseegkie.html"/><parallel_text xml:lang="sme" location="lotnolasealahusaide_ja_meahcceealahusaide_asahuvvo_doarjjaortnet.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Dållat doarjjaårdnigav tjoahkke- ja ålggoednamæládusájda</p>
<p><em type="italic">Sámedikkeráde oajvvat dåladit sierra doarjjaårdnigav tjoahkke- ja ålggoednamæládusájda. 2022 budsjæhttaævtodusán oajvvaduvvá biedjat 1,5 millijåvnå årdnigij. </em></p>
<p>– Ålggoednambuvta li buorre, láhka buvtadum ja guoddelis biebbmo. Da li ássvasa majt mij sihtap ienebuttja galggi adnet biebbmobievden, javllá sámedikkepresidænnta Silje Karine Muotka.</p>
<p>Dan diehti oajvvat ietjas vuostasj budsjehtan sámedikkepresidænntan vuorodimev vaj ålggoednamaddne máhtti álkkebut oadtjot ekonåvmålasj dårjav.</p>
<p>– Resurssavuodo la vallje ja li stuorra máhttelisvuoda. Ájádalá gájkka máhttelisvuodajt muorjje ja jávrreguollimin. Mij sihtap doarjjat daj gænna li ruohtsa sáme árbbedáben ja kultuvran gudi sihti viessot ålggoednamæládusájs. Dat la boahtteájggásasj ja guoddelis, javllá Muotka.</p>
<p>Nubbe vuorodibme årdnigin la tjoahkkedoajmma vuodoæládusájda.</p>
<p>– Midjij merrasámijda la guollárbåndor mihás ásadus. 2022 la máhttelisvuoda æládushiebadibmáj sjaddam stuoráp gå åvddåla, ja mij galggap oassálasstet, javllá Muotka.</p>
<p>Årdnik boahtá dassta gå sámedikkeráde ietjá láhkáj dåmat vuodoæládusdårjav.</p>
<p>– Gånnå åvdebut li doarjjaårdnik gájkka vuodoæládusájda, boahtá dálla sierra årdnik ednambargguj, boahttsuæládussaj, gulástibmáj ja tjoahkke- ja ålggoednamæládusájda, javllá Runar Myrnes Balto, gut la sámedikkeráde åvdåsvásstádusájn budsjehtas.</p>
<p>Sjaddá álkkebu sidjij gudi galggi åhtsåt.</p>
<p>– Mij sihtap galggá liehket álkke gávnnat doarjjaårdnigijt ja vuojnnet ma li vuorodime ja njuolgadusájt. Doajvvomis båhti dán diehti ienep åhtsåmusá. Vuodoæládusá galggi adnet buorre ålgoldisævto Sámen, ja dat oasse mijá politihkalasj prosjevtas boahtte niellja jahkáj, låhpat Myrnes Balto.</p>
<p>2022 budsjæhtta galggá giehtadaláduvvam Sámedikke pládna- ja ruhtadusjuohkusis 47 vahkon ja mærrádus sjaddá ållestjåhkanimen 49 vahko.</p>
</body></document>
