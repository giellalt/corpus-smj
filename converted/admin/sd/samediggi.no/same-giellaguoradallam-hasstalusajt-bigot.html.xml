<document xml:lang="smj" id="no_id"><header><title/><genre code="admin"/><author><unknown/></author><wordcount>284</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Arkiv/Valgperiode-2009-2013/Artikler/Same-giellaguoradallam-hasstalusajt-bigot</origFileName><parallel_text xml:lang="nob" location="samisk-spraakundersoekelse-viser-utfordringer.html"/><parallel_text xml:lang="sma" location="saemien-gielegoerehtimmie-haestemh-vuesehte.html"/><parallel_text xml:lang="sme" location="sami-giellaiskkadeapmi-cajeha-hastalusaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sáme giellaguoradallam hásstalusájt bigot / Artikler / Valgperiode 2009 - 2013 / Arkiv / Sámedigge - Sametinget</p>
<p type="title">Sáme giellaguoradallam hásstalusájt bigot</p>
<p xml:lang="nob">13. ruffie  2012</p>
<p><em type="bold">Ienep nuora gå vuorrasa oarjjelsámegielav ságasti, vuoset Sáme giellaguoradallam 2012 mav Nordlandsforskning AS ja Norut Alta – Áltá li Sámedikke, Ådåstuhttem-, háldadus- ja girkkodepartementa ja Máhttodepartementa åvdås dahkam. </em></p>
<p>Nuortta- ja julevsámegiela máhtudahka binnoj gasskabuolvan, madi dille le vehi buorep siján gudi li nuorap gå 30 jage, vuoset guoradallam.</p>
<p>Sámedikkeráde Ellinor Marita Jåma ja ådåstuhttem-, háldadus- ja girkkominisstar Rigmor Aasrud libá ávon gå gielladåjma ma li jåhtuj biejadum li buorre båhtusijt buktám, sierraláhkáj oarjjelsáme guovlojn.</p>
<p><em type="bold">- Åvddålijguovlluj le ájn ájnas vuorodit sámegielajt bisodit, nannit ja åvddånahttet, javllaba Jåma ja Aasrud. </em></p>
<p><em type="bold">Válljiji ierit sámegielav </em></p>
<p>Guoradallam vuoset gålmås vidádis dárusti vájku lij vejulasj sámástit. Ájnnasamos sivva le bágo vájlluji ja dåbddå ij buvte sámástit almma láhkáj. Dáhpen le sjaddam sámegielav ierit válljit, vuoset guoradallam.</p>
<p>Åvddåla sámástin juohkka sajen ietján gå skåvlån. Guoradallam vuoset ienemus nuoraj gaskan le navti jut sámás dåssju mánájgárden ja skåvlån.</p>
<p>Juohkka sáme mánán le individuála riektá sámegielaåhpadussaj skåvlån. Guoradallam vuoset gålmådisoasse æjgádijs javlli máná ajtu e oattjo dav sámegielaåhpadusáv mij siján galggá. Ájnnasamos sivva dási le skåvlåjn e gávnnu fálaldagá.</p>
<p><em type="bold">-Aktan ráddidusájn hæhttup bærrájgæhttjat jut suohkana sámegielaåhpadusáv oahppijda fálli, váj oadtjop ienep giellaadnijt boahtteájggáj, javllá sámedikkeráde Ellinor Marita Jåma. </em></p>
<p>Vijddábut javllá ienep giellaárena hæhttuji dagáduvvat váj sámegiella máhttá árkkabiejven aneduvvat.</p>
<p><em type="bold">-Duodden hæhttu sámegiella ienebut vuojnnusij boahtet sihke median ja sebrudagán ietján, javllá Jåma. </em></p>
<p><em type="bold">Ájnas ræjddo </em></p>
<p>Giellaguoradallam sjaddá ájnas ræjddon Sámedikke ja ráddidusá bargon sámegielaj åvddålijguovlluj. Båhtusij milta galggá hábbmit ja jåhtuj biedjat dåjmajt ma sámegielajt bisodi ja åvddånahtti. Vijddábut galggi båhtusa aneduvvat gå Sámegielaj sámedikkediedádusáv dahká.</p>
<p><em type="bold">Aktijvuohta </em></p>
<p>Sámedikkeráde Ellinor Marita Jåma , tlf. 916 13 460</p>
<p>Sáme giellaguoradallam 2012</p>
</body></document>
