<document xml:lang="smj" id="no_id"><header><title/><genre code="admin"/><author><unknown/></author><wordcount>220</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Sammedikke-birra/Organisasjaavnaa-struktuvrra/SNPN/Sihti-rasisma-vajkkudusajt-dagastallat</origFileName><parallel_text xml:lang="nob" location="vil-diskutere-rasismens-konsekvenser.html"/><parallel_text xml:lang="sma" location="saejhta-rasismen-konsekvensh-digkiedidh.html"/><parallel_text xml:lang="sme" location="haliida-digastalla-rasismma-vaikkuhusaid.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sihti rasisma vájkkudusájt dagástallat / SNPN / Organisasjåvnå struktuvrra / Sámmedikke birra / Sámedigge - Sametinget</p>
<p type="title">Sihti rasisma vájkkudusájt dagástallat</p>
<p>07.  suehpede 2013</p>
<p>Sáme Parlamentáralasj Ráde ja Vuona Sámedigge ásadi nuorajkonferánsav moarmesmáno 31. biejves – biehtsemáno 2. bæjvváj 2013 Oslo ålggolin. Konferánsa fáddan le árkkabiejvverasissma.</p>
<p>Sámedikke Nuorajpolitihkalasj Nammadus (SNPN) konferánsav guossodi, ja sihti árkkabiejvverasisma hásstalusájt dættodit, gåktu máhttá rasismav ja dan vájkkudusájt giehtadallat.</p>
<p><em type="bold">- Mij nuorra sáme álu virddup dilijda gånnå ep rat diede majt galggap javllat ja sjaddap ålles álmmuga ambassadørran. Gå muhtem tjuottjodusá ájggomus le rasistalasj jali gå juojddáv gatjádi suhtadittjat, de soajttá liehket gássjel diehtet majt ja gåktu galggá vásstedit. Konferánsa aktijvuodan galggap dáv hárjjidallat praktihkalasj hárjjidimij ja workshopaj baktu, galggap aj ietjama riektáj birra oahppat dáj ássjij ássjediehttijs. Vuostasj lávkke buorre argumentajda le máhtti, tjielggi SNPN jådediddje Sagka Marie Danielsen. </em></p>
<p>Konferánssa álggá bierjjedagá moarmesmáno 31. biejve kl. 14:00 Quality Hotel Olavsgaardan Oslo ålggolin ja låhpaduvvá sådnåbiejve biehtsemáno 2. biejve.</p>
<p>SUPU-jådediddje árvvet sulle 50 oassálasste gasskal 16 ja 30 jage Vuonas, Svierigis, Suomas ja Ruossjas sjaddi konferánssaj sæbrrat. Sån hasot gájkajt gudi berusti sæbrrat.</p>
<p><em type="bold">- Árkkabiejvverasissma le tiebmá mij le ájnas dagástallat ja sávav DÅN boadá ietjat vásádusáj ja vuojnoj oassálastá, låhpat Sagka Marie Danielsen. </em></p>
<p><em type="bold">Ienep diedo konferánsa birra: </em></p>
<p>SUPU, e-poassta: supu@samediggi.no</p>
<p>Sámedigge, tlf. nr. +47 78 48 42 35.</p>
<p>Diededa dáppe.</p>
<p><em type="bold">Diededime ájggemierre: moarmesmáno 15. biejve. </em></p>
</body></document>
