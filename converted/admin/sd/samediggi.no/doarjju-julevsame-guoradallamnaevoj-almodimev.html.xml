<document xml:lang="smj" id="no_id"><header><title>Doarjju julevsáme guoradallamnævoj almodimev</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>186</wordcount><conversion_status type="standard"/><availability><free/></availability><multilingual/><origFileName>https://www.samedigge.no/Samedikke-birra/Arkiv-perioden-2016-2017/Pressemeldinger/Doarjju-julevsame-guoradallamnaevoj-almodimev</origFileName><parallel_text xml:lang="nob" location="stoetter-utgivelse-av-lulesamisk-kartleggingsmateriell.html"/><parallel_text xml:lang="sme" location="doarju-julevsami-kartenavdnasiid-almmuheami.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjju julevsáme guoradallamnævoj almodimev</p>
<p>Sámediggeráde l juollodam rudájt almmudahkaj Iđut almodittjat julevsáme almodusájt girjijs <em type="italic">Språk 2 </em>ja <em type="italic">Språk 4 </em>, ma aneduvvi guovtejagágij ja nieljejagágij gielav guoradalátjit. </p>
<p xml:lang="nno">Juolloduvvam la 93.000 kråvnå rádjáj almodittjat julevsáme almodusáv Erna Horn &amp; Astrid L. Dalina girjev <em type="italic">Språk 2 - Kartlegging av barnets språk ved 2-årskonsultasjonen på helsestasjonen </em>, ja 85.000 kråvnå rádjáj almodittjat julevsáme almodusáv Erna Horn &amp; Astrid L. Dalina girjev <em type="italic">Språk 4 - Kartlegging av barnets språk ved 4-årskonsultasjonen på helsestasjonen </em>. </p>
<p>Giellagæhttjalime/guoradallamnævo galggi viehkken liehket guoradalátjit máná gielav guovtejagák- ja nieljejagák-konsultasjåvnåjn varresvuodastasjåvnån. Prosjæktaj gulluji guoradallamsjiemá ja addnijbagádus.</p>
<p>– Sámedigge vuojnná dárbov guoradallamnævojda adjáj julevsábmáj, javllá Sámedikke sadjásasj presidænnta Lars Filip Paulsen. Duola dagu la Divtasvuona suohkan gatjádam julevsáme almodusájt giellagæhttjalimijs.</p>
<p>Sámedigge l åvddåla rudájt juollodam guoradallamnævojt nuorttasábmáj ja oarjjelsábmáj jårggålittjat ja hiebadittjat.</p>
<p>– Vaj galggá liehket dássádus ja avtaárvvusasjvuohta gielaj gaskan ja vaj julevsáme mánájn galggá sæmmi riektá ietjasa giellaåmastimev åvddånittjat, guoradalátjit ja gæhttjalittjat, vuojnná Sámedigge dárbov guoradallamnævojda adjáj julevsábmáj, javllá Paulsen.</p>
<p>Almmudahka Iđut galggi nannit vaj giellagæhttjalibme márnánahteduvvá ja juogaduvvá sáme álmmugij.</p>
<p><em type="italic">Ienep diedo, guládalá </em><em type="italic">s </em><em type="italic">adjásasj presidænta </em><em type="italic">jn Lars Filip Paulsen, mobijlla 916 18 561. </em></p>
</body></document>
