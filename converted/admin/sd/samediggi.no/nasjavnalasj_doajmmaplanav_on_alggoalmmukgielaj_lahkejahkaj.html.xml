<document xml:lang="smj" id="no_id"><header><title>Nasjåvnålasj doajmmaplánav ON álggoálmmukgielaj låhkejahkáj - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2023</year><wordcount>253</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/nasjavnalasj-doajmmaplanav-on-alggoalmmukgielaj-lahkejahkaj.26156.aspx</origFileName><parallel_text xml:lang="nob" location="nasjonal_handlingsplan_for_fns_tiar_for_urfolkssprak.html"/><parallel_text xml:lang="sma" location="nasjonaale_dahkoesoejkesje_en:n_luhkiejaepie_aalkoealmetji_gielide.html"/><parallel_text xml:lang="sme" location="nationala_doaibmaplana_on_algoalbmotgielaid_logijagi_vaste.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Nasjåvnålasj doajmmaplánav ON álggoálmmukgielaj låhkejahkáj</p>
<p><em type="italic">ONA oajvvetjåhkanibme l mierredam 2022–2032 ON álggoálmmukgielaj lågejahke. Sámedigge ja Suohkan- ja guovllodepartemænnta li aktan ietjá akteraj dahkam doajmmaplánav Vuona giellalågejahke bargguj.        </em></p>
<p>UNESCO diedoj milta li gaskan 6000 ja 7000 giela væráldin uddni. 96 prosenta gielajs hålli dåssju gålmmå prosenta hoallijs. Moadda giela gáhtu gå e aneduvá, ja væráltvijddásasj digitalisierim aj nievret vájkkut værálda álggoálmmukgielajda.</p>
<p>Sihke Sámedigge ja Suohkan- ja guovllodepartemænnta aktijvalattjat sæbrri lågejahke bargguj.</p>
<p>– Sihtap adnet dáv lågejagev máhttelisvuohtan barggat iemeálmmukgielaj sihke nasjåvnålattjat ja rijkajgasskasattjat. Duola degu sihtap barggat vaj máhttelisvuohta åvddån anátjit sámegielav giehtatelefåvnåjn ja iesjguhtik digitála vuogádagajn, javllá Sigbjørn Gjelsvik (GB).</p>
<p>​  – Sáme vijddát aktisasattjat barggi rijkarájáj rastá ja mij barggap sámegielaj nannimijn bæjválattjat moatten dásen. Muv mihtto l oadtjot ájggáj nasjåvnålasj sáme giellalåpptimav gånnå li diedulasj vuorodime, ja jut mijá válljimijn li positijva synergijja ietjá álggoálmmukgielajda aj, javllá sámedikkeráde Mikkel Eskil Mikkelsen (NSR).</p>
<p>Sámedigge ja departemænnta li aktan nasjåvnålasj aktisasjbarggoforumav ásadam mij galggá lågejage bargov koordinierit Vuonan. Danna li duola degu sáme nuorajorganisasjåvnnå Noereh, Sáme allaskåvllå, Nuortta universitiehtta ja Råmså universitiehta - Vuona arktalasj universitiehtta, Máhttodepartemænnta, Sámeráde ja Giellaráde.</p>
<p>Aktisasjbarggoforum l nasjåvnålasj doajmmaplánav dahkam lågejahkáj. Nasjåvnålasj doajmmapládna galggá doajmmat giellalågejagebargo ækton ulmijn várjjalit, tjalmostahttet ja åvddånahttet sámegielajt Vuonan.</p>
<p>Doajmmaplána oajvvemihttomiere li stuoves ålles lågejage ratjástibmáj. Ásadusá ja organisasjåvnå ma nasjåvnålasj aktisasjbarggoforuman åvdåstuvvi galggi nasjåvnålasj doajmmaplánav tjuovvolit ja barggat vaj doajmmaplána mihttomiere ålliduvvi.</p>
<list><p type="listitem" xml:lang="nob">Nasjonal handlingsplan for det internasjonale tiåret for urfolksspråk 2022–2032 (PDF)</p>
<p type="listitem" xml:lang="sme">Eamiálbmotgielaid riikkaidgaskasaš logijagi 2022-2032 nationála doaibmaplána (PDF)</p>
<p type="listitem" xml:lang="eng">Norway’s National Action Plan for the International Decade of Indigenous Languages 2022–2032 (PDF)</p>
</list></body></document>
