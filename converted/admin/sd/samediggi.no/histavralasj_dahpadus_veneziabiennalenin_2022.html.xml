<document xml:lang="smj" id="no_id"><header><title>Histåvrålasj dáhpádus Veneziabiennalenin 2022 - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>540</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/historisk-begivenhet-i-veneziabiennalen-2022.20190.aspx?sprak=15</origFileName><parallel_text xml:lang="nob" location="historisk_begivenhet_i_veneziabiennalen_2022_.html"/><parallel_text xml:lang="sme" location="historjjalas_dahpahus_2022_veneziabiennalas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Histåvrålasj dáhpádus Veneziabiennalenin 2022</p>
<p><em type="italic">Vuostasj bále sjaddi dåssju sáme dájddára åvdeduvvam nasjåvnålasj pavilijångan Veneziabiennalenin, ja vuostasj bále sjaddi sáme dåhkkiduvvam nasjåvnnån paviljångan. – Mån la riek mihá gå OCA ja sáme dájddaháldadiddje ja dájddára dálla åvdeduvvi Veneziabiennalenin, mij la akta værálda ájnnasamos dájddaariená, javllá sámedikkepresidænnta Silje Karine Muotka (NSR). </em>Sáme dájda 2019 Veneziabiennalenin     </p>
<p>Sáme dájddára Pauliina Feodoroff, Máret Ánne Sara ja Anders Sunna, suoma, vuona ja svieriga bieles Sámes, galggi ietjájduhttet nuortalasj pavilijångav sáme pavilijånngaj 59. dájddabiennalenin Venezian 2022.</p>
<p>Ietjájduhttem dasi gåhtjoduvvam <em type="italic">T </em><em type="italic">he Sámi Pavilion </em>la duodastus sáme riektáv iesjmierredibmáj ietjas sijddalándan, ja dan láhkáj åvdedi dájddárij dåbdov ietjas sijddalánndaj, Sábme. Dájddára gatjádalli gatjálvisájt majt moadda sáme ja ietjá iemeálmmuga bajedi iesjmierredibmáj, identitiehta, dálkádakrievddadusájda, ja riektá ednamijda, jávrijda ja miehttsevahágahttema hárráj. </p>
<p type="title">Silje Karine MuotkaÁrvu/SámediggiMihás presidænnta</p>
<p>Sáme parlamentalasj ráde ja Office for Contemporary Art Norway (OCA) libá guossodiddje gå <em type="italic">The Sámi Pavilion </em>rabáduvvá vuoratjismáno 21. biejve. Sámedikkepresidænnta ja udnásj presidænnta Sáme parlamentalasj ráden, Silje Karine Muotka hoallá danna. Vuona Sámedikkes oassálasstá aj sámedikkeráde Maja Kristine Jåma ja ållestjåhkanimjådediddje Tom Sottinen. Suoma sámedikkepresidænnta Tuomas Aslak Juuso ja Svieriga sámedikkepresidænnta Håkan Jonsson aj oassálassteba rahpamin. </p>
<p>– Mijá ulmme le vuojnnet jut stuorámus dájddaásadusá aj vuosádalli sáme dájdav oassen sijá dájddatjoahkkijs majt vuosádalli stuor ulmusjfuovvaj, javllá sámedikkepresidænnta Muotka.</p>
<p>Vuosádus <em type="italic">The Sámi Pavilion </em>la dájddaháldaduvvam juohkusis sámij dutkijs ja duodjáris Liisa-Rávná Finbog, sáme luondosuojes ja dájddáris Beaska Niilas ja OCA’a direkterra Katya García-Antón, aktan viehkijn dájs Martina Petrelli, Liv Brissach ja Raisa Porsanger. OCA la oajvvebarggovadde 2022 nuortalasj pavilijånngaj. </p>
<p type="title">Drådnik rahpá vuosádusáv</p>
<p>Drådnik Sonja sjaddá rahpat vuosádusáv <em type="italic">The Sámi Pavilion </em>vuoratjismáno 21. Biejve Venezian. Drådnik sjaddá oassálasstet pavilijånga rahpamdålan sæmmi iehkeda, mij dåladuvvá Sáme parlamentalasj rádes ja OCA’as. </p>
<p>Artista Emil Kárlsen ja Hildá Länsman &amp; Lávre oassálassti musihkalasj biekkij dålan, ja dát la aktisasjbarggo Riddu Riđđu-festiválajn.</p>
<p type="title">Garra tjuottjodus sáme dájddamuseja hárráj</p>
<p>Moadda sáme dájddaorganisasjåvnå aktan sáme ásadusá oassálassti histåvrålasj dáhpádussaj, duola dagu Sámeráde, Sáme dájddasiebrre (SDS) ja Sáme guovdásj ájggeguovddelisdájddaj (SDG), ja RiddoDuottarMuseat (RDM), gut barggi váj ådå sáme dájddamusiedja tsieggiduvvá.</p>
<p>– Midjij la dát garra tjuottjodus jut la ájgge åttjudit sáme dájddamusiejav ulmijn sáme dájdav vuojnnusij sámijda ja álmmugij, javllá sámedikkepresidænnta.</p>
<p type="title">Sáme dájdda aj oajvvevuosádusán</p>
<p>Duodden dasi mij gåhtjoduvvá <em type="italic">The Sámi Pavilion </em>, vuoseduvvá sáme dájdda aj dá jagásj oajvvevuosádusán Veneziabiennalenin: <em type="italic">The Milk of Dreams, </em>mij aktit ienep gå 200 dájddárijt ja 58 lándajt. </p>
<p>Sáme dájddára Britta Marakatt-Labba ja Aage Gaupa dájddá la válljiduvvam oajvvevuosádussaj. Britta Marakatt-Labba la tekstijlla-, málla ja grafalasjdájddár. Aage Gaup la tjuollustiddje, gåvvåtjuollustiddje ja grafalasjdájddár. Sån ieritvuolggij dijmmá 78 jahkásattjan.</p>
<p>Drådnik Sonja sjaddá guossodit ja oajvvevuosádusájn oahpásmuvvat.</p>
<p type="title">Aabaakwad</p>
<p>Oasse dan vijdeduvvam prográmmas <em type="italic">The Sámi P </em><em type="italic">avilion </em>dåladuvvá aj <em type="italic">aabaakwad </em>2022 Venezian vuoratjismáno 22.- 25. biejvijt. <em type="italic">Aabaakwad </em>la tjoahkke iemeálmmukdájddárijs, dájddaháldadiddjijs ja ájádallijs ja dájddárijs ja dájddaháldadiddjijs ma oassálasstin <em type="italic">The Sámi Pavilion </em>sjaddi åvddågiehtjen dánna. Aabaakwad vuododiddje Wanda Nanibush aktan Brook Andrew libá rijkkagasskasasj rádevadde sáme pavilijånngaj. </p>
<p>Da gålmmå sámedikkepresidenta rahpi <em type="italic">aabaakwad </em>bierjjedagá vuoratjismáno 22. biejve. </p>
<p>Den 59. dájddabiennala Venezian 2022 la rabás sahteulmutjijda vuoratjismáno 23. biejve rájes gitta basádismáno 27. biejve rádjáj.</p>
<p><em type="italic">L </em><em type="italic">ågå ienebu dán birra; The Sámi Pavilion: </em><em type="italic">https://oca.no/thesamipavilion </em><em type="italic">Lågå ienebu dán birra; aabaakwad: </em><em type="italic">https://aabaakwad.com/homepage/ </em><em type="italic">Lågå ienebu dán birra; </em><em type="italic">Veneziabiennalen: </em><em type="italic">https://www.labiennale.org/en </em></p>
<p><em type="italic">Ságájdahttema jali gatjálvisá, guládalá sámedikkepresidentajn Silje Karine Muotka (NSR), </em><em type="italic">silje.karine.muotka@samediggi.no </em><em type="italic">jali </em><em type="italic">sámedikkerádijn Maja Kristine Jåma (NSR), +47 472 42 366, </em><em type="italic">maja.kristine.jama@samediggi.no </em>Venezia    Åse M.P. Pulk, Sámedigge    </p>
</body></document>
