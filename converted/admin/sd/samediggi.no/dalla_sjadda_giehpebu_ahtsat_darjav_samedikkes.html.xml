<document xml:lang="smj" id="no_id"><header><title>Dálla sjaddá giehpebu åhtsåt dårjav Sámedikkes - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>171</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/na-blir-det-enklere-a-soke-tilskudd-fra-sametinget.16086.aspx?sprak=15</origFileName><parallel_text xml:lang="nob" location="na_blir_det_enklere_a_soke_tilskudd_fra_sametinget_.html"/><parallel_text xml:lang="sma" location="daelie_aelhkebe_sjaedta_daarjoem_saemiedigkeste_ohtsedh.html"/><parallel_text xml:lang="sme" location="dal_sadda_alkibun_ohcat_doarjaga_samedikkis_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Dálla sjaddá giehpebu åhtsåt dårjav Sámedikkes</p>
<p><em type="italic">Sámedigge adnuj válldá doarjjaportálav – ådå portála sjaddá giehpedit doarjjaåhtsåm máhttelisvuodav, javlla sámedikkeráde Henrik Olsen (NSR). </em></p>
<p>Sámedigge mierredij 2018 digitaliserimstratesjijjav gånnå ulmme la sáme álmmugin galggá buorre digitálalasj fálaldahka. Akta dåjmasj la doarjjaháldadimvuogádagá digitaliserim.</p>
<p>– Sámedigge la barggam dán prosjevta ållidimijn ja mij lip viehka dudálattja gå máhttep almodit vuostasj årdnigijt ådå vuogádagán, javllá Olsen</p>
<p>Doarjjaportálla galggá addnuj váldeduvvat Sámedikke doarjjaårdnigijn åvddål jahke nåhkå.</p>
<p>– Ådå doarjjaportála sjaddá duodden vaddet addnijda buorep adnofálaldagáv, ja duodden ájnas vædtsak dåbmarabbo ássjegiehtadallamij ja juollodim dårjaj vájkkudusájt guoradallat, javllá Olsen</p>
<p>Ådå portálan máhtá gávnnat gájkka avta sajen. Åhtsåmsjiemá, diedo sáddiduvvam åhtsåmusáj hárráj ja dårjadiededibme dagáduvvá portálan. La aj máhttelis álkkes ságastallama ássjegiehtadallijn.</p>
<p>Vuostatjin gålmmå doarjjaårdniga almoduvvi portálan ragátmáno 1. biejve:</p>
<list><p type="listitem">Stipænnda alep åhpadussaj</p>
<p type="listitem">Nuorre æládusá</p>
<p type="listitem">Moattebelak æládusá</p>
</list><p>– Vuogádahka la åvddånimen ja mij ávttjip mijá addnijt liehket gierddisa jus soajttá hásstalusá sjaddi. Miján li ulmutja ma máhtti viehkedit jus dárbbo le, javllá sámedikkeráde Henrik Olsen.</p>
<p><em type="italic">Gatjálvisá jali ságájdahttem, guládalá sámedikkerádijn Henrik Olsen (NSR), mob. +47 907 75 219, </em><em type="italic">henrik.olsen@samediggi.no </em></p>
</body></document>
