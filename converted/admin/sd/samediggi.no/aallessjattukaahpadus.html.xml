<document xml:lang="smj" id="no_id"><header><title/><genre code="admin"/><author><unknown/></author><wordcount>449</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/AAhpadus/AAllessjattukaahpadus</origFileName><parallel_text xml:lang="sma" location="geerveoeoehpehtimmie.html"/><parallel_text xml:lang="sme" location="ravisolbmuid-oahpahus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ållessjattukåhpadus / Åhpadus / Sámedigge - Sametinget</p>
<p type="title">Ållessjattukåhpadus</p>
<p>Sáme giella le vuodoárvvo. Duon dán guovlojn Sámen li moattes ållessjattugijs ma åvdeå dárojduhttempolitihkas li ietjasa iednegielav massám. Dan diehti le stuorra dárbbo ållessjattukåhpadimes sámegielan vuodo- ja joarkkaskåvlå dásen. Sámedigge vuojnná dárbov láhtjet kursajt udnásj æjgádijda le mierredime giela åvddånahttemav boahtte ájgijda.</p>
<p>Politihkalasj åvdåsvásstediddje</p>
<p xml:lang="nob">Rådsmedlem</p>
<p xml:lang="sme">NSR</p>
<p xml:lang="nob">Nordre</p>
<p><em type="bold">Sámediggeráde ájggu barggat nav vaj: </em></p>
<list><p type="listitem">Dile galggi látjeduvvat nav vaj ållessjattuk sáme gudi e sámegielav máhte, galggi máhttet oadtjot dárbulasj vuodomáhtudagájt hiebalgis åhpadime baktu.</p>
</list><list><p type="listitem">Sámedikke ájggomussan le dahkat åhpadimvuogádusáv mij vaddá gájkka sáme mánájda, nuorajda ja ållesjattugijda åhpadimsajijt giella ja kultuvra máhtudakåvddånibmáj ja åvddålijguovlluj åvddånibmáj.</p>
</list><p>Sámedigge le Sáme Allaskåvllåj vaddám bargov åvddånahttet ja tjadádit 5-jahkásasj giellaprográmmav sámegielan oassen giellaprográmmas sidjij gudi e máhte sámegielav nuortta-, julev- ja oarjjelsáme guovlojn. Ållessjattukåhpadimprográmma galggá hiebaduvvat bájkálasj dárbojda.</p>
<p>Giellaåhpadibme galggá liehket vuodum bájkálattjat ja vuolgasadjen bájkálasj sierravuodaj bisodittajt ja nannitjit bájkálasj sáme iesjdåbdov.</p>
<p>Ållessjattukprográmman li dá dáse:</p>
<p>a) Álggokurssa 1 sámegielan</p>
<p>b) Álggokurssa 2 sámegielan</p>
<p xml:lang="sme">c) Sámegiela semesterábnas</p>
<p>Ulmmen le jut 5-jahkásasj giellaprográmma baktu álgeduvvi dåjma ma máhtti buktet ienep sámegiela addnijt. Ulmmejuohkusin li gájkka gudi e sámásta vijddát geográfalasj guovlojn ja sierraláhkáj guovlojn gånnå dárojduhttem le ienemusát vahágahttám. Prosjækta máhttá vuosedit buorre båhtusijt mij gullu galles ållessjattuga gudi li sáme åhpadimev tjadádam ja galla giellaguovdátja ja ietjá institusjåvnå li prosjevtajn barggam.</p>
<p>Maŋŋela gå ållessjattukåhpadimprográmma álgij, le registreridum stuoráp rekrutterim vijddábut låhkåmijda sámegielan.</p>
<p>Vijddábujda le ulmmen álgget kursajt oarjjel- ja julevsáme guovlojn, ja stuorámus stádajn Vuonan. Kursa galggi buktet máhttelisvuodajt sidjij gudi e sámásta oadtjot gielasa ruopptot, ja vaj sámegielaga galggi sábmáj låhkåt ja tjállet oahppat. Kursa aj galggi vaddet máhttelisvuodav studiemáhtudagáv oadtjot dábálasj studijijt joarkátjit.</p>
<p><em type="bold">Dáj ássjij dálla barggap: </em></p>
<list><p type="listitem">Sámedikke diedádusájn åhpadime ja åhpadusá birra Sámeoahppev guovdátjij biedjá</p>
</list><list><p type="listitem">Ållessjattukåhpadimprográmmav <span type="quote">“Giellaprográmmav”</span> tjuovvolit Sámegiela ållessjattukåhpadimprográmma ålles rijkkaj</p>
</list><p>Åhpaduslága § 4A-1 milta le ållessjattugijn rievtesvuohta hiebaduvvam vuodoskåvlå åhpadussaj. Ållessjattugijn gejn li rievtesvuoda vuodoskåvlå åhpadussaj li aj rievtesvuoda bagádallamijda guoradalátjit ietjas åhpadusdárbojt, ja rievtesvuoda åhpadibmáj mij le hiebaduvvam ietjas máhtudahkaj ja åvddånime dárbojda. Ållessjattugijs ij gájbbeduvá avtak fágaj ålles åhpadusáv tjadádit.</p>
<p>Vijddábut de li ållessjattugijn Åhpaduslága § 4A-3 milta rievtesvuoda joarkkaåhpadussaj dat jages gå li 25 jage dievdde. Rievtesvuohta joarkkaåhpadussaj le sidjij gudi li ållim vuodoskåvlåv jali muodugattjav, valla ælla åvdebut joarkka åhpadusáv ållim. Ållessjattuga gudi válldi joarkkaåhpadusáv galggi álggovuodon tjuovvot dábálasj oahppoplánajt.</p>
<p>Åhpaduslága § 4A-4 milta le suohkanin ja fylkasuohkanin vælggogisvuohta láhtjet dilev vuodoskåvlå åhpadussaj ja joarkka åhpadussaj ållessjattugijda, ja sij máhtti adnet oahppolihtojt, dåhkkiduvvam næhttaskåvlåjt ja iehtjádijt gudi fálli vuodoåhpadusáv ja joarkkaåhpadusáv ietjas vælggogisvuodav åhpadusás ållessjattugijda dævdátjit.</p>
<p>Ållessjattugijn gejn li rievtesvuoda joarkkaåhpadussaj, li rievtesvuoda oadtjot ietjasa almmamáhtudagájt árvustaláduvvat ja máhtudakduodastussaj. Máhtudakduodastus galggá fylkasuohkanis vatteduvvat.</p>
<p><em type="italic">Máhttodepartemænnta </em></p>
<p><em type="italic">Åhpadusdirektoráhtta </em></p>
<p xml:lang="nob"><em type="italic">Fylkamánne </em></p>
<p>Sáme oahppolihtto (SOL) le Stuorradikkes dåhkkiduvvam oahppolihtto stáhtadoarjjagij rievtesvuodaj Ållessjattukåhpaduslága milta jages 1976. SOL:a oajvveulmmen le doajmmat åhpadus- ja studerimdåjmajt sámij gaskan.</p>
<list/></body></document>
