<document xml:lang="smj" id="no_id"><header><title>Sámij álmmukbiejvve ja nasjåvnålasj dåbddomerka - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><wordcount>993</wordcount><conversion_status type="standard"/><availability><free/></availability><multilingual/><origFileName>https://sametinget.no/saemiedigkien-bijre/aalmegebiejjie-jih-nasjonaale-symbovlh/?sprak=15</origFileName><parallel_text xml:lang="nob" location="nasjonaldag_og_nasjonale_symboler.html"/><parallel_text xml:lang="sma" location="aalmegebiejjie_jih_nasjonaale_symbovlh.html"/><parallel_text xml:lang="sme" location="sami_albmotbeaivi_ja_nasuvnnalas_dovdomearkkat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámij álmmukbiejvve ja nasjåvnålasj dåbddomerka</p>
<p><em type="italic">Guovvamáno 6. biejvve la Sámij álmmukbiejvve. Biejvve tjalmostahteduvvá vuostasj sáme rijkatjåhkanime mujtton mij dåladuváj Metodistagirkkon Roandemin 1917. </em></p>
<p>Guovvamáno 6. biejvve la almulasj slávggimbiejvve Vuonan. Edna dáhpádus ja gåvåstagá tjadnasi dán bæjvváj. Sámedikkeráde biejvev avvudallá gå li siegen ávvudallamin rijkav miehtáj. Vuolemusán dán bielen li ávkálasj sválldasa ma ienep diedojt álmmukbiejve birra vaddi.</p>
<p>Biejvve tjalmostahteduvvá vuostasj sáme rijkatjåhkanime mujtton mij dåladuváj Metodistagirkkon Roandemin 1917. Dat lij vuostasj bále gå sábmelattja lidjin tjoahken bargatjit nasjonalstáhta rijkarjájáj rastá. Biejvve ávvudaláduváj vuostasj bále jagen 1993.</p>
<p type="title">Ávkálasj ressursa mánájgárdijda, skåvlåjda ja iehtjádijda</p>
<list><p type="listitem">Sámásta mánájn lávllomgirjásj</p>
<p type="listitem" xml:lang="nob">Animasjonsfilm om samenes nasjonaldag, med norsk teksting</p>
<p type="listitem">Diehtojuohkemfilma sáme mánáj rievtesvuodaj birra sámegielak mánájgárddefálaldahkaj</p>
<p type="listitem" xml:lang="nob">Barnehage.no: Fem tips til hvordan feire samenes nasjonaldag i barnehagen</p>
<p type="listitem" xml:lang="nob">Aktan.no: Ressurshefte for barnehagene om samenes nasjonaldag</p>
<p type="listitem" xml:lang="nob">Det digitale læremiddelet Tidsreise Sápmi - interaktiv formidling av samisk kultur og historie for barn i og utenfor Sápmi</p>
<p type="listitem" xml:lang="nob">NRK Skole: Samenes nasjonaldag</p>
<p type="listitem" xml:lang="nob">NRK: Samenes nasjonaldag</p>
<p type="listitem" xml:lang="nob">Aktan.no artikkelhefte: Samisk kulturforståelse i barnehage og skole</p>
<p type="listitem">Aktan.no: Tjoakkeduvvam resursa sámij álmmukbiejvve, 6. b. guovvamánonn birra</p>
<p type="listitem" xml:lang="nno">Gaavnoes.no: Tips til 6. februar i skole og barnehage</p>
<p type="listitem" xml:lang="nob">Gaavnoes.no: Slik kan dere feire samisk nasjonaldag</p>
<p type="listitem" xml:lang="nob">Samiskbibliotektjeneste.tromsfylke.no: Samenes nasjonaldag 6. feb. og samisk uke 2022</p>
<p type="listitem" xml:lang="nob">NRK Sápmi: Sju ting du bør vite om samenes nasjonaldag</p>
<p type="listitem" xml:lang="nob">Redd Barna: Hvorfor feirer vi samenes nasjonaldag? Video og undervisningsopplegg</p>
</list><p type="title">Báhkogirjásj</p>
<p>Sámedikke giellakampánnja <span type="quote">"Sámás mánájn"</span> aktijvuodan la almoduvvam báhkogirjásj manna li árggabiejvve bágo ja moallánahko nuortta-, oarjjel- ja julevsámegiellaj.</p>
<p xml:lang="nob">Viettja báhkogirjátja: Sátnegirjjáš - báhkogirjásj - baakoegærjetje - samisk lommeparlør</p>
<p type="title">Applikasjåvnnå</p>
<p>Sámedigge la applikasjåvnåv stiellim, man namma la <em type="italic">10/20 bágo </em>. Ulmme la åhpadit divna mánájgárddemánájda ja vuodoskåvllåoahppijda 10 ja 20 bágov sámegielajda. Applikasjåvnnå la nuortta-, julev- ja oarjjelsámegiellaj, ja danna li sihke gåvå ja jiednafijla. </p>
<p>Sámedigge la aj báhkogirjásj-applikasjåvnåv stiellim man namma la <em type="italic">Saemesth! </em>Ussjolvis dájna báhkogirjátjijn le hávsskes vuohke bivddit sámástittjat gå ulmutja æjvvali vuostasj bále árggabiejven ja ávvobåttåj. Dánna ij la låsså grammatihkka, ájnat ávkkás moallánagá. De ij la ietján gå sáhkadahtjat. Báhkogirjásj la dagádum <span type="quote">“Sámásta mujna”</span> kampánnjaj. </p>
<p type="title">Sáme slávggá</p>
<p>Ájnas gåvåstahka guovvamáno 6. b. ávvudallamis la slávggá. Sáme slávggá l gájkaj sábmelattjaj aktisasj slávggá, berustahtek man rijkan sij årru. Slávgáv dåhkkidij 13.nuorttarijkalasj sámekonferánssa Åren, Svierigin, bårggemáno 15. b. 1986, ja dav la sáme dájddár Astrid Båhl, Ivgubadás, Tråmsås, hábbmim.</p>
<p>Oajvvegåvvå la goabddás viettjaduvvam ja oarjjelsáme Anders Fjellnera divtas <span type="quote" xml:lang="sma">"Biejjien baernieh"</span> (<span type="quote">«Biejve bárne»</span>). Dán divtan Fjellner gåvvit sábmelattjajt biejve bárnnen. Gievlle l biejvve- (ruoppsis biellegievlle) ja mánnogåvåstahka (alek biellegievlle). Duogos (ruoppsat, alek, ruodná ja visská) la jur tjielggidum sáme bájnnon (ienemusát anedum bájno sáme gáptijn). Duot dát vuojnnu le majt da merkahi, ja dajnas ælla lagábut tjielggidum.</p>
<p>Sáme slávggá dåhkkiduváj almulattjat jagen 2003 Vuonan, daj rievddadusáj milta ma li Sámelágan ja Lágan slávggima birra suohkana almulasj huodnahijn. Sæmmi bále Stuorradigge Sámedikkev fábmodij mierredittjat njuolgadustjállagijt slávgá adnema birra. Sámedigge dåhkkidij dáv moarmesmáno 27. b. 2004. Slávgán la almulasj stáhtus, valla dat ij la rijkaslávggá mij álmmukriektá ja stáhtariektá milta gånågåsrijkav Vuonav åvdåsta.</p>
<p xml:lang="nno">Lågå: Forskrift om bruk av det samiske flagget</p>
<p>Diedo slávgá bájno ja dimensjåvnå birra</p>
<p xml:lang="nob">Se NRK-video: Hva betyr det samiske flagget?</p>
<p>Lågå lága slávggima birra suohkana almulasj huodnahijn</p>
<p type="title">Sámij álmmuklávla ja sáme álmmukjuojgga</p>
<p>Nuorttarijkaj sámekonferænssa Åren mierredij 1986 at Sámi soga lávla jali Sámemátto lávla, almulattjat luluj nammaduvvat Sámij rijkalasjlávllagij. Tæksta l tjáledum 1906 merrasámes Isak Saba (1875-1921) gut bargaj åhpadiddjen ja girkkotjuojadiddjen ja lij riegádam nuorttavuona Unjárgan. Isak Saba lij vuostasj sábme gut válljiduváj vuona Stuorradiggáj. Arne Sørlie la musijkav tjállám.</p>
<p>Sámeráde mierredij 22. Sámekonferænsan Váhtjerin/Gällivare 2022 nammadit Sámieatnan duoddariid/Sámeednam duoddarijt rijkalasjjuojggusin Sámij rijkalasjlavlaga buohta. Juojgos tjáleduváj suoma-sáme tjálles, tjuojadiddjes ja dájddaris NilsAslak "Áillohaš” Valkeapää gut tjálij juojggusav.</p>
<p>Sáme parlametáralasj ráde ja Sámeráde aktisasj juogos sáme rijkalasjgåvåstagájd la almodam tjoahkke tjállagav sáme rijkalasj lávllagijn (Sámeálmmuga lávla) ja sáme rijkalasjjuojggusav moatte sáme giellaj.</p>
<p>Viettja Sáme berraha lávllaga ja Sámeednama duoddarij tevstav moatte giellaj</p>
<p>Gulldala Sámij álmmuklávlav YouTuben</p>
<p>Guldal Sámeednam duoddarijt YouTuben</p>
<p type="title">Moallanagáv <span type="quote" xml:lang="nob">“nasjonaldag”</span> adnem</p>
<p>Gå guovvamáno 6. b. mierreduváj sámij álmmukbiejvven sámekonferánsan 1992, de lij mærrádus sámegiellaj ja moallanahka <span type="quote" xml:lang="sme">«sámiid álbmotbeaivi»</span> aneduváj. Riekta jårggålibme dárogiellaj la <span type="quote" xml:lang="nob">“samisk/samenes nasjonaldag”</span>. Muhtem dárogieljårggålimen la <span type="quote" xml:lang="nob">«samefolkets dag»</span> aneduvvam, danen gå sáme merkaj samisk, álmmuk merkaj folk ja biejvve merkaj dag. Sámekonferánsa Svieriga dárogieljårggålibme aneduvvá moallanahka <span type="quote" xml:lang="swe">«samernas nationaldag»</span>.</p>
<p>Moallanagá <span type="quote" xml:lang="nob">«samefolkets dag»</span> ja <span type="quote" xml:lang="nob">«samisk folkedag»</span> li sajájduvvam iehpedárkkelis jårggålime diehti ja muhtem mærráj danen gå muhtema li adnám moallánagáv <span type="quote" xml:lang="nob">«nasjonaldag»</span> nággovuoládissan. Sámekonferánssa huoman vuodon biejaj, sáme la akta álmmuk (nasjåvnnå) ja nasjåvnnåmoallanagá adnem ij dan diehti gájbbeda sierra stáhtav. Sámekonferánssa (maŋŋela Sámeráde) ja aj nuorttarijkaj sámedikke adni almulattjat moallánagáv <span type="quote" xml:lang="nob">«nasjonaldag»</span>.</p>
<p>Lågå majt Store norske leksikon tjállá nasjonaldag bágo birra</p>
<p>Lågå majt Store norske leksikon tjállá nasjåvnnå/nasjon bágo birra</p>
<p>Lågå majt Store norske leksikon tjállá stáhta/stat bágo birra</p>
<p>Guossida Sámeráde næhttabielev</p>
<p type="title">Aktisasjorgádna sáme nasjonálasymbåvlåj háldadibmáj ja åvddånibmáj</p>
<p>Sáme parlamentárálasj ráde ja Sámeráde lij dåladam aktisasjorgánav sáme nasjonálasymbåvlåj háldadibmáj ja åvddånibmáj. Aktisasjorgána ámát la ævtodit njuolgadusájt sáme nasjonállasymbåvlåj háldadibmáj, ja árvustallat makkir sáme nasjonalsymbåvlå galggi guoskaduvvat dáj njuolgadusájs. Lågå ienebu aktisasjorgána birra sáme nasjonálasymbåvlåj háldadibmáj ja åvddånibmáj</p>
<p type="title">Almulasj sáme slávggimbiejve</p>
<p>Almulasj sáme slávggimbiejve ma mierreduvvin Sámekonferánsan Helsinkin 1992, Sámekonferánsan Murmanskan 1996 ja Sámekonferánsan Tråanten (Roandemin) 2017:</p>
<list><p type="listitem">Guovvamáno 6. b. - Sámij álmmukbiejvve mij avvudaláduvvá vuostasj sáme rijkatjåhkanime mujtton mij dåladuváj Roandemin 1917.</p>
<p type="listitem">Snjuktjamáno 2. b. - Ådå Sámedikke rahpam Suoman 1996</p>
<p type="listitem">Snjuktjamáno 25. b. - Márjjábiejvve, dålusj sáme bassebiejvve</p>
<p type="listitem">Biehtsemáno 24. b. - Mihttsamárbiejvve</p>
<p type="listitem">Bårggemáno 9. b. - AN rijkajgasskasasj álggoálmmukbiejvve</p>
<p type="listitem">Bårggemáno 15. b. - Sáme slávggá mierreduváj dan biejve 1986</p>
<p type="listitem">Bårggemáno 18. b. - Sámeráde vuododuváj dán biejve 1956</p>
<p type="listitem">Bårggemáno 26. b. - Svieriga Sámedigge vuododuváj dan biejve 1993</p>
<p type="listitem">Gålgådismáno 9. b. - Vuona Sámedigge vuododuváj dan biejve 1989</p>
<p type="listitem">Basádismáno 9. b. - Sáme ássjij delegasjåvnnå Suoman vuododuváj dan biejve 1973</p>
<p type="listitem">Basádismáno 15. b. - Isak Saba riegádij dan biejve 1875. Sån tjálij bágojt sámevierrega lávllagij</p>
<p type="listitem" xml:lang="sma">Basádismáno 29. b. - Elsa Laula Renberga riegádimbiejvve 1877</p>
</list><p type="title">Lågå ienebuv</p>
<list><p type="listitem" xml:lang="nno">Store norske leksikon: Samer</p>
<p type="listitem" xml:lang="nob">Store norske leksikon: Samenes nasjonaldag</p>
<p type="listitem" xml:lang="nob">Store norske leksikon: Samenes nasjonalsang</p>
<p type="listitem" xml:lang="nno">Store norske leksikon: Det samiske flagget</p>
<p type="listitem" xml:lang="nob">Gáldu video: Vi er samer</p>
<p type="listitem" xml:lang="nno">Lovdata: Forskrift om bruk av det samiske flagget</p>
<p type="listitem" xml:lang="nob">Les i Lovdata: Ot.prp. 34 (2002-2003) Om lov om endring i samelova m.m.</p>
</list></body></document>
