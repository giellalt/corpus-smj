<document xml:lang="smj" id="no_id"><header><title>Juojgasta sámegielajt ja vuojte 20.000 kråvnå</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>219</wordcount><conversion_status type="standard"/><availability><free/></availability><multilingual/><origFileName>https://www.samedigge.no/AAdaasa/Juojgasta-samegielajt-ja-vuojte-20.000-kraavnaa</origFileName><parallel_text xml:lang="nob" location="lag-en-joik-til-de-samiske-spraakene-og-vinn-20-000-kroner.html"/><parallel_text xml:lang="sma" location="darjoeh-vueliem-jih-vitnh-20-000-kraavnah.html"/><parallel_text xml:lang="sme" location="juoiggas-samegielaid-ja-vuoitte-20.000-ruvnno.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Juojgasta sámegielajt ja vuojte 20.000 kråvnå</p>
<p>Rijkajgasskasasj álggoálmmukgielaj jagi gáktuj hásstalip duv juojgav sámegielajda biejatjit.</p>
<p>Juojggamgilppusijn ájggu Sámediggi, aktan NRK Sámijn, tjalmostahttet ja låpptit juojgav ja sáme gielajt. Gilpos la oassen sáme giellavahkos 2019</p>
<p>– Gájka gudi sihti máhtti juojgav jali vuolev giellalåpptimij biedjat, javllá Sámedikke giellaåssudagá direkterra Anne Britt K. Hætta.</p>
<p>Juojgga galggá gåvvidit sámegielajt, sáme sebrudagá gielladilev jali giellalåpptimav tjalmostahttet.</p>
<p>– Vuolláj ja juojggaj la tjanádum sáme giella, kultuvrra ja sáme árbbedábe. Dan diehti li da ájnnasa giellalåpptimin, javllá Hætta.</p>
<p><em type="italic">Dån máhtá juojggat, tsoabbmot, ármmadit jali ådjådit. Galggá liehket árbbedábálasj juojgga musihka dagá. </em></p>
<p>Vuojtto l 20.000 kråvnå vuojttojuojggaj.</p>
<p>Juojgga ij galga vihpat guhkep gå gålmmå minuhta.</p>
<p>Ájggemierre oajvvadusáv gilppusij sádditjit la sådnåbiejve gålgådismáno 6. biejve.</p>
<p>Gålgådismáno 7. ja 8. biejvij válljiduvvi juojgajt ma gilppusij bessi.</p>
<p>Válljidum juojgajt almoduvvi gålgådismáno 9. biejve. Dan maŋŋela la máhttelis gulldalit ja jienastit nehtan dav masi buoremusát lijkku. Jienastibme vihpá gålgådismáno 16. bæjvváj.</p>
<p>Vuojttojuojgga almoduvvá gålgådismáno 22. biejve.</p>
<p type="title">Náv sáddi juojgav gilppusij</p>
<p>Dån dagá juojgav jali vuolev, juojgga ij galga åvddåla almulattjat gullum.</p>
<p>Filmmi ietjat giehtatelefåvnåjn gå juojga jali tsoabmo.</p>
<p>Maná dán adræssaj ja sáddi videofilmatjav dán adressa baktu: https://bidra.nrk.no/joik</p>
<p><em type="italic">Jus li gatjálvis, de máhtá aktijvuodav válldet Sámedikke giellaåssudagá direkterrajn Anne Britt K. Hætta + 47 78 48 42 91 </em>, <em type="italic">jali fáhkajådediddjijn Per Johannes Marainen , +47 78 48 42 78. </em></p>
</body></document>
