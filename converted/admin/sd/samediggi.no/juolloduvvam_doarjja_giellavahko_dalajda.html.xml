<document xml:lang="smj" id="no_id"><header><title>Juolloduvvam doarjja Giellavahko dålajda - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>266</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-arrangementer-i-forbindelse-med-samisk-sprakuke.16570.aspx?sprak=15</origFileName><parallel_text xml:lang="nob" location="stotte_til_arrangementer_i_forbindelse_med_samisk_sprakuke.html"/><parallel_text xml:lang="sma" location="daarjoe_oornemidie_gielevahkoen.html"/><parallel_text xml:lang="sme" location="giellavahku_lagidemiide_juolluduvvon_doarjagat.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Juolloduvvam doarjja Giellavahko dålajda</p>
<p><em type="italic">Sámedikkeráde l juollodam vargga 1.116.000 kråvnå doarjjan Giellavahko prosjevtajda. </em></p>
<p>Giellavahko 2021 lahkanahtjá. Vahko 43, gålgådismáno 25. biejve rájes 31. biejve rádjáj, mij aktisattjat tjalmostahttep sámegielav miehtáj rijka. Dán vahko li sihke digitála ja bájkálasj dåla ja dåjma.</p>
<p>Giellavahkko l aktisasj vuorodibme tjalmostahtátjit sámegielajt, ja la aktisasjbarggo Suoma, Svieriga ja Vuona sámedikkij gaskan. Sáme giellaguovdátja li jådån plánimin bájkálasj prográmmajt giellavahkkuj.</p>
<p>Sámedikkeráde l juollodam 36 åhtsåmussaj dårjav dán jage giellavahko aktijvuodan, tjoahkkáj lagábuj 1.116.000 kråvnå åvdås.</p>
<p>– Lev riek dudálasj gå nav moattes åhtsi giellavahko dårjajt. Le nav suohtas gå la stuorra berustibme dålajt dahkat giellavahko aktijvuodan, javllá sámedikkeráde Mikkel Eskil Mikkelsen (NSR).</p>
<p>Ienemusát doarjjaåhtsåma li Finnmárkos boahtám. Duola degu lij Dæno suohkanis boahtám moadda giellavahko åhtsåmusá. Akta dájs la Kildesli Sjøsamiske Naturhus, mij ájggu duodjekursav dållat gånnå guollenáhkev adni. Unjárga suohkan ájggu gåhttjot sámegiela sálmmalávllomij artistaj Ann Jorid Henriksen ja Andreas Gundersen, ja sávvi nuora sæbrri dasi. Snåase montessoriskåvllå ájggu kursav dålat gånnå avijt dahki. Oarjje-Vuonan, dagu Gjesdala suohkana skåvllå Ålgård skole ja Time suohkana skåvllå Undheim skole, li åhtsåm ja oadtjum dårjav tjalmostahtátjit sámegielav ja kultuvra giellavahkov aktijvuodan.</p>
<p>Gehtja makkir prosjevta li dårjav oadtjum</p>
<p>Sámedikkeráde li dudálattja gå náv edna iesjguhtiklágásj dåla sjaddi dán jage giellavahko aktijvuodan.</p>
<p>Dán jage rabáduvvá Giellavahko Råmsån almulasj dáhpádusájn gålgådismáno 24. biejve. Almulasj rahpamdáhpádusán la njuolggasátta Gáisi giellaguovdátja næhttabielen: www.gaisi.org .</p>
<p>Tjuovo ávot Giellavahko Facebook-bielev Giellavahkku / Gïelevåhkoe / Giellavahkko / Samisk språkuke ja Instagram-bielev giellavahkku .</p>
<p>Giellavahkon la sierra næhttabielle, manna prográmmav gávnná, ressursaj ja diedoj giellavahko birra. Lågå ienep: https://giellavahkku.org/</p>
<p><em type="italic">Ságájdahttemav jali gatjálvisá, guládalá sámedikkerádijn Mikkel Eskil Mikkelsen (NSR), tel.47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
