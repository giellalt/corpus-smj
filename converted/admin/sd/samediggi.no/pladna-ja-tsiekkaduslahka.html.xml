<document xml:lang="smj" id="no_id"><header><title/><genre code="admin"/><author><unknown/></author><wordcount>436</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Biras-arealla-ja-kultursuodjalus/Areala/Samedikke-pladnabagadus/Pladna-ja-tsiekkaduslahka</origFileName><parallel_text xml:lang="nob" location="plan-og-bygningsloven.html"/><parallel_text xml:lang="sma" location="soejkesje-jih-bigkemelaake.html"/><parallel_text xml:lang="sme" location="plana-ja-huksenlahka.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Pládna- ja tsiekkadusláhka / Sámedikke pládnabagádus / Areála / Birás, areálla ja kultursuodjalus / Sámedigge - Sametinget</p>
<p type="title">Sámedikke pládnabagádus</p>
<p><em type="italic">Politihkalasj ássje: </em>Sámedigge mierredij plánimbagádusáv jagen 2010. Plánimbagádus láhtjá dilev nav vaj gájkka plána, vájkkudimguoradallama ja mærrádusá ma tjuovvu pládna- ja tsiekkaduslága pládnaoasev nanniji sáme kultuvra luonndovuodov, æládusájt ja sebrudakiellemav </p>
<p type="title" xml:lang="nob">Se alle hendelser i saken</p>
<p xml:lang="nob"><em type="italic">Siste hendelse: </em>17.tsïen 2012  <em type="italic">Sametinget planveileder </em></p>
<p xml:lang="nob">02.tsïen 2012</p>
<p xml:lang="nob"><em type="bold">Plan- og bygningsloven </em></p>
<p xml:lang="nob">02.tsïen 2012</p>
<p xml:lang="sme"><em type="italic">Plána- ja huksenláhka </em></p>
<p xml:lang="nob">02.tsïen 2012</p>
<p xml:lang="nob"><em type="italic">Plan- og bygningsloven </em></p>
<p xml:lang="nob">02.tsïen 2012</p>
<p xml:lang="sme"><em type="bold">Plána- ja huksenláhka </em></p>
<p xml:lang="nob">02.tsïen 2012</p>
<p><em type="italic">Pládna- ja tsiekkadusláhka </em></p>
<p xml:lang="nob">02.tsïen 2012</p>
<p xml:lang="sme"><em type="italic">Plána- ja huksenláhka </em></p>
<p xml:lang="nob">02.tsïen 2012</p>
<p><em type="bold">Pládna- ja tsiekkadusláhka </em></p>
<p xml:lang="nob">04.tsïen 2012</p>
<p xml:lang="nob"><em type="italic">Sametingets retningslinjer for vurdering av samiske hensyn ved endret bruk av utmark. </em></p>
<p xml:lang="nob">02.tsïen 2012</p>
<p xml:lang="nob">(3 av 9)</p>
<p type="title">Pládna- ja tsiekkadusláhka</p>
<p>Sámedigge ja Birássuodjalimdepartemænnta guorrasijga konsulterimij baktu ådå pládna- ja tsiekkadusláhkaj jagij 2006-2007. Láhka bådij fábmuj jagen 2009.</p>
<p><em type="bold">Muhtem guovdásj elementa pládna- ja tsiekkaduslágan Sámediggáj li: </em></p>
<list><p type="listitem">Ådåsin lágan le jut gájkka plánimijn galggá ulmmemærrádusá pládna- ja tsiekkaduslága milta mij guosská luonndovuodov nannitjit sáme kultuvrraj, æládusájda ja sebrudakiellemij. Dát le åvddånibme. Sáme miehttseæládus aktan boatsojsujtto li luondulattjat dássta oassen.</p>
<p type="listitem">Sámediggáj le vattedum vuosteldimfábmudahka gájkka areállaplánaj ma máhtti liehket ájnnasa sáme kultuvrraj ja æládusvuoduj, juoga mij máhttelisvuodav vaddá almma sáme vájkkudahttemav nannitjit sáme luonndovuodov. Dát mærrádus buktá konsulterimvælggogisvuodav ILO 169 art. 6 milta rievtesvuodav oassálastátjit almmulasj rievtesvuodaj háldadimev mij guosská luonndoresursaj adnemij, háldadibmáj ja bisodibmáj ILO 169 art. 15(1) milta. Gå le vuosteldimfábmudahka, de ij pládnafábmudahka dåssju galga árvustallat dåjma vájkkudusájt sáme kultuvrraj ja æládusájda (bs. pládna- ja tsiekkaduslágav § 3-1 ja finnmárkolága § 4 Njuolgadusá), valla aj åttjudit Sámedikkijn semasvuodav sjiehtadallamij baktu, ja såbådallamij baktu daj ássjij jus Sámedigge le dåjmav vuosteldimfábmudagá baktu vuosteldam. Sámedikken ij la huoman ájbas vuornnomrievtesvuohta gå loahppamærrádus máhttá mannat giehtadallamijda Birásdepartementan. Valla Birásdepartementa loahppagiehtadallam galggá dáhpáduvvat Sámedikkijn konsulterimijn. Duogátjav majt Sámedigge ássjen buktá vuosteldimistis le Sámedikke ietjas duogen. Sámedikken ij la fábmudahka mierredit plánimnjuolgadusájt annitjit luonndovuodov sáme kultuvrraj, æládusájda ja sebrudakiellemij. Ij la huoman mige mij máhttá departementav hieredit dákkár plánimnjuolgadusájt mierredit. Sámedikke bieles de hæhttu vuordeduvvat dákkár njuolgadusá dåssju máhtti mierreduvvat gå li åvddålattjat konsulteriduvvam ja guorrasuvvam Sámedikkijn.</p>
<p type="listitem">Ietjá sáme berustimij ja bájkálasjsebrudagáj rievtesvuohta konsulteriduvvat ássjijn ma njuolgga vájkkudi sijáv, ij la maŋen váldedum lágan. Tsuojggidusájn § 5-1 dættoduvvá huoman sierra åvdåsvásstádus ILO 169 konvensjåvnå milta oadtjot dájt dåjmalattajt maŋen pládnaprosessaj.</p>
<p type="listitem">Boatsojæládusá areállaanov åvddånbuktem areállaulmen ELAB (LNFR) (<span type="quote">”Ednambarggo, luonndo ja asstoájggeulme, ja boatsojæládus”</span>) áneduvvá aj ájnnasin lasedittjat boatsojæládusá birra diedulasjvuodav pládnafábmudagájn. Dát le oassen nannitjit boatsojæládusá áreálaj suodjalimev.</p>
<p type="listitem">Láhka láhtjá dilev vissa máhttelisvuodav gártjedit sierraloabev vattátjit pládnalága mærrádusájs. Dát gártjet máhttelisvuodav plánadis tsieggimijda ma dáhpáduvvi sierralåbij baktu, ja ma bukti stuorra iehtjájduhttemijt sáme guovlojn ja danen aj ietjá adnemav miehtses.</p>
</list><p>Politihkalasj åvdåsvásstediddje</p>
<p xml:lang="nob">Rådsmedlem</p>
<p xml:lang="sme">NSR</p>
<p xml:lang="nob">Sørsamisk</p>
</body></document>
