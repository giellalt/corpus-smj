<document xml:lang="smj" id="no_id"><header><title/><genre code="admin"/><author><unknown/></author><wordcount>136</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Varresvuohta-ja-sosialla/Varresvuohta/Doarjju-vuostasjviehkkekursav-aellobargguj</origFileName><parallel_text xml:lang="nob" location="stoetter-foerstehjelpskurs-for-reindriften.html"/><parallel_text xml:lang="sma" location="voestesviehkiekuvsjem-baaatsose-daaarjohte.html"/><parallel_text xml:lang="sme" location="doarjja-algoveahkkekurssa-doallamii-boazodoalu.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Doarjju vuostasjviehkkekursav ællobargguj / Varresvuohta / Varresvuohta ja sosiálla / Sámedigge - Sametinget</p>
<p type="title">Doarjju vuostasjviehkkekursav ællobargguj</p>
<p xml:lang="sme">18. goevte 2014</p>
<p>Sámedigge juollot 60 tuvsán kråvnå Helgeland Sámiid Searvij tjadádittjat vuostasjviehkkekursav ællobarggijda ja iehtjádijda gudi maneldi ja barggi váren. – Ienebujda åhpadit vuostasjviehkev ja HLR:av, de ienebu gájoduvvi, javllá Sámediggeráde ájras Henrik Olsen.</p>
<p>Helgeland Sámiid Searvi tjállá åhtsåmusán læhkám li moadda sårme ællobargon maŋemus jagijt. Stuorra dárbbo le åhpadimes vuostasjviehkkesuorgen gajkajda gudi maneldi ja barggi várijn.</p>
<p>Helgeland Sámiid Searvi sihtá aktisasjbargov Akut och Katastrofmedicinsk Centrum:ijn Norrlands universitetssjukhus:ajn Ubbmemin ja Norsk luftambulanse:jn tjadádittjat vuostasjviehkkekursav ællobarggijda ja birástahtte værmádahkaj.</p>
<p>Sámedikke radeájras Henrik Olsen javlla prosjækta le ájnas doajmma buoredittjat barggobirrasijt ja sihkarvuodav ællobarggijda, ja dan diehti doarjjop prosjevtav 60 tuvsán kråvnåjn, javllá Olsen.</p>
<p>Doajmma doarjoduvvá aj Nordlánda fylkkasuohkanis ja Gjensidige vuododusás.</p>
<p><em type="bold">Ienep diedo: </em></p>
<p><em type="bold">Sámedikke rádeájras Henrik Olsen, 907 75 219 </em></p>
</body></document>
