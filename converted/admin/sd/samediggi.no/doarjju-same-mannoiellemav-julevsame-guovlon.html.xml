<document xml:lang="smj" id="no_id"><header><title/><genre code="admin"/><author><unknown/></author><wordcount>186</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/AEladus/Kulturaeladus/Doarjju-same-mannoiellemav-julevsame-guovlon</origFileName><parallel_text xml:lang="nob" location="stoetter-samisk-reiseliv-i-lulesamisk-omraade.html"/><parallel_text xml:lang="sma" location="saemien-fealadassem-julevsaemien-dajvesne-daaarjohte.html"/><parallel_text xml:lang="sme" location="doarju-sami-matkeealahusaid-julevsami-guovllus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Doarjju sáme mannoiellemav julevsáme guovlon / Kulturæládus / Æládus / Sámedigge - Sametinget</p>
<p type="title">Doarjju sáme mannoiellemav julevsáme guovlon</p>
<p xml:lang="sme">21. golke 2014</p>
<p>Sámediggeráde juollot 228 tuvsán kråvnå doarjjan prosjæktaj mannoiellemav julevsáme guovlon.</p>
<p>Árran julevsáme guovdásj galggá tjadádit guovte ja lahkke jage mannoiellemprosjevtav julevsáme guovlon 2014 – 2016 jagij gávdan.</p>
<p>Sáme mannoiellem la binnáv loavddam julevsáme guovlon ja prosjevta ulmme le ásadit edisik gålmmå viddnudagá åvddål 2016.</p>
<p>Árran sihtá rekrutterit sáme ásadiddjijt gudi hálijdi åvdedit sáme mannoiellemav, ásadit æjvvalimsajijt ja dahkat åvddånahttemav julevsáme guovlon.</p>
<p>Sámediggeráde ájrrasa Silje Karine Muotka ja Ann-Mari Thomassen javllaba prosjækta le miellagiddis ja dan diehti juollot Sámediggeráde 228 tuvsán kråvnå prosjæktaj.</p>
<p><em type="bold">-Kultuvrraæládusá li muhtema rijka miellagiddisamos ja sjaddelamos æládusájs, ja mij doajvvop moadda ådå ásadusa sjaddi, javllá rádeájras Silje Karine Muotka. </em></p>
<p><em type="bold">-Sámediggeráde barggá nanos ja moattebelak æládusiellemav ásadittjat. Kultuvrraæládusá maj vuodo le sámekultuvrra, luonndo ja birás máhtti sjaddat ájnas æládussan moatte sáme sebrudahkaj, javllá rádeájrasAnn-Mari Thomassen. </em></p>
<p>Sámedigge le dálla barggamin strategijajn lasedittjat vidnojt sáme kultuvrraæládusájn ja le ásadam nåv gå guokta viddnudakåvddånahttemprográmma Finnmárkon ja Tråmsån.</p>
<p><em type="bold">Lågå ienebuv: </em></p>
<p xml:lang="nob">http://www.sametinget.no/Naeringer/Kulturnaering/Satser-paa-kulturnaering-i-Troms</p>
<p xml:lang="nob">http://www.sametinget.no/Naeringer/Kulturnaering/Dahttu-programmet-for-kulturnaering-i-gang</p>
<p><em type="bold">Ienep diedo: </em></p>
<p xml:lang="sme">Sametingsråd Silje Karine Muotka, 984 87 576</p>
<p xml:lang="nob">Sametingsråd Ann-Mari Thomassen, 900 57 123</p>
</body></document>
