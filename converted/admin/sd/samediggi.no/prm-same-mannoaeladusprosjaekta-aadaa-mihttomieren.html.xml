<document xml:lang="smj" id="no_id"><header><title>PRM: Sáme mannoæládusprosjækta ådå mihttomieren</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>291</wordcount><conversion_status type="standard"/><availability><free/></availability><multilingual/><origFileName>https://www.samedigge.no/Samedikke-birra/Arkiv-perioden-2016-2017/Pressemeldinger/PRM-Same-mannoaeladusprosjaekta-aadaa-mihttomieren</origFileName><parallel_text xml:lang="nob" location="prm-samisk-reiselivsprosjekt-inn-i-en-ny-fase.html"/><parallel_text xml:lang="sma" location="prm-saemien-fealadasseprosjekte-akten-orre-boelhken-sijse.html"/><parallel_text xml:lang="sme" location="prd-sami-matkeealahusproseakta-odda-muttus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Sáme mannoæládusprosjækta ådå mihttomieren</p>
<p>Sámedigge ájggu aktisasjbarggoprosjevta baktu NordNorsk Reiseliv, gålmmå nuorttalamos fylkaj ja Innovasjon Norge gaskan, sáme mannoæládusvidnudagájt nannit. Sámediggeráde Mariann Wollmann Magga doajvvu prosjækta luluj sáme mannoæládusrahtjamav nannit. </p>
<p>Sáme mannoæládus 2.0 la gålmåjahkásasj prosjækta mav NordNorsk Reiseliv jådet. Ájggomus mannoæládusprosjevtajn la nannit máhtudagáv ja márnánvejulasjvuodav sáme mannoæládusvidnudagájda. Prosjækta galggá vihpat gålmmå jage. Sámediggeráde la juollodam jahkásasj dårjav 850.000 kråvnnåj prosjæktaj.</p>
<p>Stivrrimjuohkusin li åvdåstiddje Sámedikkes, NordNorsk Reiseliv:as ja avta mannoæládusvidnudagás juohkka gålmåt nuorttalamos fylkas. Stivrrimjuohkusa almulattjat jåhtuj boahtá dijstagá moarmesmáno 2. biejve 2017 Áltán. Stivrrimjuohkusa njunnjusj la Ellinor Guttorm Utsi, gut måttijt jagijt la mannoæládusán barggam.</p>
<p>Tjoahkkáj 25 sierra sáme mannoæládusvidnudagá gålmmå nuorttalamos fylkas bessi oassálasstet. Máhtudaklåpptim ja profesjonalisierim li ållu guovdátjin. Dát la ihkeva ájnas vaj sáme mannoæládusoassálasste galggi buorebut gárvedit mærkkagálvov Nuortta-Vuonav fálatjit.</p>
<p>Sámediggeráde Mariann Wollmann Magga mielas la ållo máhttelisvuoda sáme mannoæládusprosjevtajt åvddånahttemin, ållagasj dálla gå mannoæládussaj nuorttan la åvddånimájgge.</p>
<p><em type="italic">– Sáme kultuvrra la sierralágásj ja tjábbe. Vierttip nahkat dav kommersialisierit dabdá iehtjama kultuvrav biejsttep. Dáv aj tjalmostahttep dán geldulasj prosjevtan. </em></p>
<p type="title">Værmádagá ja æjvvalimsaje ájnnasa</p>
<p>Åvdep mannoæládusprosjækta vuosedij jut æjvvalimsaje sáme æládussaj li ájnnasa. Fágalasj ságastallama, ussjolmisájt ja ájálvisájt lånudallat, ja árvvalusájt ietjas buktagij oadjot, lidjin ájnas biele. Værmádagájt dahkat ja máhtov juogadit tjuovvu aj dáv dásev prosjevtas.</p>
<p><em type="italic">– Aktisasjbarggo sáme mannoæládusoasseválldij gaskan la muv mielas mierredime jus sáme mannoæládusáj galggá vuorbástuvvat. NordNorsk Reiseliv:an la sierra máhtudahka mannoæládusáj nuorttan, ja Magga mielas dát máhtudahka aktan sáme máhtudagájn stivrrimjuohkusin ja sáme mannoæládusvidnudagájn, luluj buorre båhtusijt vaddet. </em></p>
<p>Sån laset vil, jus sáme mannoæládusvidnudagá hæhttuji vieledit ietja hæhttuji ienemusát barggat, gå la åvvå rahtjamus vidnudagáv æjggut, valla sån jáhkká sáme mannoæládus 2.0 la nanos viehkken sáme mannoæládusáj vuorbástuvátjit.</p>
<p>Ságájdahtátjit, guládalá sámediggerádijn Mariann Wollmann Magga, tlf. 977 02 350 Ietjá diedojt vaddá rádevadde Kirsten Østby, tlf. 78 47 41 08</p>
</body></document>
