<document xml:lang="smj" id="no_id"><header><title>Sámedigge vuorot 16 millijåvnå julevsáme oahpponævojda - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>196</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametinget-prioriterer-16-millioner-til-lulesamiske-laremidler.16190.aspx?sprak=15</origFileName><parallel_text xml:lang="nob" location="sametinget_prioriterer_16_millioner_til_lulesamiske_laeremidler.html"/><parallel_text xml:lang="sme" location="samediggi_vuoruha_16_miljovnna_ruvnno_julevsamegiel_oahpponeavvuide.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámedigge vuorot 16 millijåvnå julevsáme oahpponævojda</p>
<p><em type="italic">Sámedigge la almodam æktosjiehtadusgilppusav 16 millijåvnå kråvnå rádjáj åvddånahtátjit julevsáme oahpponævojt. </em></p>
<p>Mikkel Eskil Mikkelsen    Sámediggi    Tjavtjan 2020 vuodoåhpadus adnuj válldij ådå oahppoplánav sámegielåhpadusán, ja dálla la riek dárbbo åvddånahttet oahpponævojt ma tjuovvo fáhkaådåsmahttemav. Sámedigge la fáhkaådåsmahttema ja Sámedikke tjalmostahttem- ja vuorodimsuorgij oahpponævoåvddånahttema doajmmaplánan, válljim gilppusav almodit æktosjiehtadusá julevsámeoahpponævo buvtadime hárráj fágan sámegiella vuostasjgiellan 1.-10. dássáj.</p>
<p>- Mij doajvvop æktosjiehtadus galggá vaddet máhttelisvuodajt åttjudittjat ja tsieggit máhtudagáv guhkesájggevuojnon, javllá sámedikkeráde Mikkel Eskil Mikkelsen (NSR).</p>
<p>Sámedigge la oahppoplánaj mierredimfábmodus sámegielfágajn. Mikkelsen javllá merkaj ålov åhpadibmáj sámegielan ja sámegiellaj åbbålattjat åttjudit oahpponævojt sámegielfágan ruvvaláhkáj.</p>
<p>Digitaliserim la guovdásj fáhkaådåsmahttemin ja åbbålattjat sebrudakåvddånimen. Sámedigge la ådå oahpponævojbuvtadimen, vuorodam åbbålattjat digitaliseriduvvam oahpponævo gasska- ja nuorajdássáj. Mikkelsen jáhkká dá digitála oahpponævo sjaddi nannit gájdosåhpadimev. Hásstalusá sijddaåhpadimijn korona diehti la vuosedam la dárbbo lasedit máhttelisvuodav bessat adnet buorre teknologidjalasj, pedagåvgålasj ja didaktijkalasj digitála oahpponævojt sámegiellaj.</p>
<p>- Sámedigge doajvvo fálo båhti ma máhtti oassálasstet ulmijn bisodit ja nannit julevsámegielåhpadusáv ja åvddånahttemav, javllá Mikkelsen.</p>
<p>Haddefálaldahka la almoduvvam Doffin.no næhttabielen. Ájggemierre buktet fálaldagáv la biejaduvvam gålgådismáno 15. Biejve 2021. Ienep diedojt gilppusa birra gávna dánna: https://doffin.no/Notice/Details/2021-380174</p>
<p><em type="italic">Gatjálvisá ja ságájdahttem, guládalá sámedikkerádijn Mikkel Eskil Mikkelsen (NSR) tlf. +47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
