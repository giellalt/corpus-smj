<document xml:lang="smj" id="no_id"><header><title>Doarjja diehtojuohkemfilmmaj sáme mánáj bádnevarresvuoda birra - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>201</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-informasjonsfilm-om-tannhelse-for-samiske-barn.19381.aspx?sprak=15</origFileName><parallel_text xml:lang="nob" location="stotte_til_informasjonsfilm_om_tannhelse_for_samiske_barn.html"/><parallel_text xml:lang="sme" location="doarjja_diehtojuohkinfilbmii_sami_manaid_batnedearvvasvuoda_birra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja diehtojuohkemfilmmaj sáme mánáj bádnevarresvuoda birra</p>
<p><em type="italic">Sámedikkeráde l juollodam 134 000 kråvnå doarjjan Råmså ja Finnmárko fylkkasuohkanij, Målselv tannklinikkaj. Sij ájggu dahkat sámegielak diehtojuohkemfilma bádnesujto birra sáme mánájda. </em></p>
<p>– Sámedikke mielas la buorre gå Råmså ja Finnmárko fylkkasuohkan, Målselv tannklinkka baktu vuojnni dárbov sámegielak diehtojuohkemmateriálajt buvtadit, ja gå åvdåsvásstádusáv válldi bargos buvtadit sámegielak filmav mij la hiebaduvvam mánájda ja nuorajda, javllá sámedikkeráde Runar Myrnes Balto (NSR).</p>
<p>Filmma galggá mánájt måvtåstuhttet suohtas vuogijn berustit ietjasa bánijt. Filmma galggá máhtov åvdedit bánij ja bádnesujto birra sáme mánájn mánájskåvllådásen, bádnemiesskamav ja bádnevarresvuodavahágijt hieredime diehti, ma máhttá buktet stuora vájkudusájt maŋep ájggáj. Filmma galggá aneduvvat oassen skåvlåj åhpadusás, ja bádnesujtárijs skåvlån hieredimdåjmaj aktijvuodan. Gå máná bessi juojddá oahppat ietjasa iednegiellaj, de vaddá dat ienep dádjadusáv ja berustimev tiebmáj.</p>
<p>– Sámedikke mielas dát máhttá liehket ávkálasj ræjddo buorre bádnesujtov åvdedittjat, ja dan baktu vájkkudit buorep miellavarresvuohtaj. Riekta ja buorre diehtojuohkem galggá buktet ienep máhtov bádnevarresvuoda birra ja aj binnedittjat mánáj dárbov bádnesujttuj, ja dan baktu aj binnedit bádnedálkudimgoavgev, javllá Myrnes Balto.</p>
<p>134 000 kråvnnåsasj doarjja juolloduvvá doarjjaårdnigin <span type="quote">«Doarjja varresvuoda-, hukso- ja mánájsuodjalusprosjevtajs»</span>, vuorodimen <span type="quote">«Prosjevta ma sáme mánájt ja nuoraj psykalasj varresvuodav nanniji»</span>.</p>
<p><em type="italic">Ságájdahttemij jali gatjálvisá guládalá sámedikkerádijn Runar Myrnes Balto (NSR), +47 977 73 778, </em>runar.myrnes.balto@samediggi.no </p>
</body></document>
