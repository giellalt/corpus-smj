<document xml:lang="smj" id="no_id"><header><title>Direkterra Sáme Giellagállduj - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>448</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/direktor-til-sami-giellagaldu.19040.aspx?sprak=15</origFileName><parallel_text xml:lang="nob" location="direktor_til_sami_giellagaldu.html"/><parallel_text xml:lang="sma" location="direktoore_saemien_gielegaaltijisnie.html"/><parallel_text xml:lang="sme" location="direktevra_sami_giellagaldui.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Direkterra Sáme Giellagállduj</p>
<p><em type="italic">Sáme Giellagálldo l doajmmam Sáme Parlamentáralasj Ráde vuolen 2013 rájes ja dálla åhtsåp direkterav ásadittjat, lájdditjit, nannodittjat ja vijddásappot åvddånahtátjit Sáme Giellagáldov. </em></p>
<p><em type="italic">Sebra gus dási? </em></p>
<p><em type="italic">Åhtsåmájggemierre: Ådåjakmáno 21. b. 2022 </em><em type="italic">. </em></p>
<p>Sáme Giellagálldo l Suoma, Vuona ja Svieriga sámedikkij aktisasj nuorttarijkalasj máhttoguovdásj sáme giellaássjijn. Sáme Giellagálldo galggá bisodit, várjjalit ja åvddånahttet kultuvrraárbev; sáme tjállemgielajt ja hållamgielajt. Formálalattjat la Sáme Giellagálldo Vuona Sámedikke vuolen ja lájddiduvvá stivras manna l jäbddásasj åvdåstibme fert sámedikkes.</p>
<p type="title">Barggodahkamusá</p>
<p>Sáme Giellagáldon la åvdåsvásstádus sámegielajs. Sáme Giellagálldo galggá doajmmat aktisasj ássjedåbdde máhttoguovdátjin ássjijn ma guosski sáme tjállemgielaj normerimij. Dát guosská terminologidja ja tjállemnjuolgadusáj normerimij. Sáme Giellagálldo galggá sámegielajt boanndodit ja dajna vuogijn bájnatjit sámegielajt vaj bissu boahtteájggáj. Sáme Giellagáldon li bargge barggosajij gålmån rijkan ja sij li sämmi administratijvalasj lájddijiddje vuolen. Direkterra l Sáme Giellagáldo alemus administratijvalasj lájddijiddje ja sujna l åvdåsvásstádus dåjma administratijvalasj ja fáhkalasj lájddimis. Direkterra galggá ássjijt gárvedit ja rádev vaddet ássjijn ma stivrraj buvteduvvi ja åvdåsvásstet vaj stivrramärrádusá tjadáduvvi. Direkteran la åvdåsvásstádus vaj ekonomidjalasj doajmma tjuovvu dajt njuolgadusájt ma li fámon.</p>
<p type="title">Máhtalgisvuoda rávkalvisá</p>
<p>Mij åhtsåp direkterav gänna l masteråhpadus, vuostatjin sámegielan. Åhttsen la aj máhtalgisvuohta lájddimis ja nuorttarijkalasj aktisasjbargos. Diehto ja máhtto rávkaduvvi sáme sebrudagá, kultuvra ja giela birra. Rávkkap aj dujsta buorre aktisasjbarggo- ja guládallamtjähppudagájt, buorre lájddimvattáldagájt ja máhttudagájt båhtusij ållet aktan iehtjádij. Sån guhti virgájduvvá hähttu máhttet sámegielav ja svierigadárogielav jali vuonadárogielav, jali suomagielav. Ánssidis la jus dån máhtá moadda sámegiela. Ánssidis la jus máhtá goappátjagá suomagielav ja svierigadárov jali vuonadárov. Ánssidis la aj jus máhtá ieŋŋgisgielav.</p>
<p type="title">Bálkká- ja barggobiejadisá</p>
<p>Barggoálggem ruvva máhttelis. Virge bálkká l Stáhta regulatijva milta, virggekåvddå 1060 åssudakdirekterra. Sáme Giellagáldo barggijn la formálalasj aktavuohta Vuona Sámediggáj oajvvefábmudahkan ja sämmi barggobiejadisáj ma guosski Sámedikke barggijda Vuonan, jus ij má iehtjádav mierreda. Kontåvrråbájkke l akta sámedikkij kontåvrråbájkijs Anár, Ohcejohka, Heahttá, Vuotnabahta, Kárášjohka, Guovdageaidnu, Olmmáivággi, Romsa, Skánik, Ájluokta, Aarborte, Snåase, Giron, Jåhkåmåhkke, Dearna jali Staare, jus guoros kontåvrråsadje gávnnu. Máhttelis ietjá tjoavddusij birra sjiehtadit. Sáme Giellagálldo sihtá álmmuga moattevuodav gåvvidit ja ulmutja ålles máhtalgisvuodajt ávkkit. Mij bádtjip gávnas kandidáhtajt åtsåtjit, vájku akta makkár sáhtusvuohta, álldar, sjiervve, álmmuktjerdalasjvuohta, jáhkko jali sexuellak luonndo. Sáme Giellagálldo adná dav ájnnasin hiebadit barggovidjurijt ulmutjijda gejn li sáhtusvuoda. Gájka gudi Finnmárkon ja Nuortta-Romsan årru ja gänna l oahppamlådna Stáhta lådnakássan oadtju binnedimev jahkásattjat lågijn procentajn, gitta 25.000 kr rádjáj ja sierra värrotabellajt. Virgájduvvá lágaj, njuolgadusáj ja såbadisáj milta ma li fámon, guosská aj bálkkáj ja pensjåvnnåj, ja gudá máno gähttjalimájggáj.</p>
<p type="title">Guládallam</p>
<p>Ienep diedo virge birra oattjo jus aktavuodav váldá: <em type="italic">Sámedigge Suoman </em>Pia Ruotsala-Kangasniemi +358 40 726 2688 - pia.ruotsala@samediggi.fi <em type="italic">Sámedigge Vuonan </em>Inger Marit Eira-Åhrén +47 971 29 744 - inger.marit.eira.ahren@samediggi.no <em type="italic">Sámedigge Svierigin </em>Fredrik Österling +46(0)730216531 - fredrik.osterling@sametinget.se <em type="italic">Maŋemus åhtsåmbiejvve 21.01.2022 </em>Åtsålvis rájaduvvá jobbnorge baktu: Søk stillingen </p>
<p type="title">Åhtsåmájggemierre</p>
<p>Ådåjakmáno 21. b. 2022</p>
</body></document>
