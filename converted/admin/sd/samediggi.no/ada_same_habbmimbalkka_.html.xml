<document xml:lang="smj" id="no_id"><header><title>Ådå sáme hábbmimbálkká  - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>292</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/ny-samisk-designpris.11029.aspx?sprak=15</origFileName><parallel_text xml:lang="nob" location="ny_samisk_designpris_.html"/><parallel_text xml:lang="sma" location="orre_saemien_hammoebaalhka_.html"/><parallel_text xml:lang="sme" location="odda_sami_designbalkkasupmi.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Ådå sáme hábbmimbálkká</p>
<p><em type="italic">Sámedigge sihtá åvdedit ienep sáme hábbmimav åvddålijguovlluj, sáme hábbmimbálkká baktu. – Mij sihtap ienep sáme hábbmimåvddånimev ja vuojnnep le gæsán dasi ja dat buktá ådå máhttelisvuodajt javlla sámedikkeráde Silje K. Muotka (NSR). </em></p>
<p>Šoop Šoop galggá dåladuvvat ragátmáno 6. ja 7. biejve Kunsthallenin Roandemin ja la åvdemusát biejvve sáme hábbmijiddjijda ja sijá máhttelisvuohta værmádagáv oadtjot, lasedit oasestimev, ja lasedit vuobddemoasev.</p>
<p>– Ådå dá jahkáj la jut mij galggap gálggit Šoop Šoop-bálkkáv. Sáme hábbmim la middo tjábbe ja edna máhttelisvuoda majt mij åvdedip sáme hábbmim ariená baktu, dan aktijvuodan sihtap gálggit sáme hábbmimbálkáv riek buorre tjehpudagá diehti, javlla Muotka.</p>
<p>Bálkká gálggiduvvá Šoop Šoop - Sámi design days aktijvuodan mij dá jage dåladuvvá ragátmáno 6. ja 7. biejve Kunsthallenin Roandemin. Bálkkávuojtte oadtju 50.000 kr ja duojev duodjáris.</p>
<p type="title">Árvustalle</p>
<p>Árvustalle hábbmimbálkkáj li sámedikkeráde Silje K. Muotka, Gunvor Guttorm Kárásjjågås ja Pär-Joel Utsi Jåhkåmåhkes Svierigin. Guttormijn la vijdes ja guhkaájggásasj åtsådallama duojes, ja Utsi la vuorbástallam rijkajgasskaassáj vidnudagájn Vaimo, mij viehket vidnudagájt ålles væráldin E-oasestimijn.</p>
<p>Vidnudagá árvustaláduvvi tjuovvusasj mierij milta:</p>
<list><p type="listitem">Siján la oajvve doajmma Sámen.</p>
<p type="listitem">Vuojtte máhttá vuosedit mávsánisvuodav ja lassánimev.</p>
<p type="listitem">Sij ávkki sáme jali bájkálasj sebrudagáv positijva nettosisboadojn.</p>
<p type="listitem">Sij lij åvdedam sáme hábbmimav, tjalmostahttám iemeálmmukárvojt ja guoddelisvuodav, jáhkedahtte ja vieledis láhkáj.</p>
<p type="listitem">Ávkken le jus vidnudahka adná avtav sáme gielajs ietjas ilmodimijn.</p>
</list><p type="title">Vuorbástuvvam</p>
<p>Šoop Šoop - Sámi design days dåladuváj vuostasjbále guovvamáno 2020 Råmsån. Vuostasj biejvve lij dahpas dålla sáme hábbmijiddjij ja oasestiddjij, valla maŋep biejve lij rabás dålla sáme hábbmijiddjij ja satte almatjij.</p>
<p>– Båhtusa dijmásj Šoop Šoop vuoset sihke sáme hábbmijiddje, ja oasestiddje ja satte almatja lidjin riek dudálattja dålajn, ja mij sihtap dan diehti joarkket ja åvddånahttet buorre bargov mij la dagádum Šoop Šoop’ajn. Dajna vuorbástuvájma.</p>
<p><em type="italic">Gatjálvisá jali ságájdahttem, guládallá sámedikkerádijn Silje Karine Muotka (NSR), mob. +47 984 87 576, silje.karine.muotka@samediggi.no </em></p>
</body></document>
