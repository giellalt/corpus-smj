<document xml:lang="smj" id="no_id"><header><title>Sámedikkebudsjæhtta 2022 – budsjæhtta sáme lagosbájkijda - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>284</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/sametingsbudsjettet-2022-et-budsjett-for-samiske-lokalsamfunn.17506.aspx?sprak=15</origFileName><parallel_text xml:lang="nob" location="sametingsbudsjettet_2022_-_et_budsjett_for_samiske_lokalsamfunn.html"/><parallel_text xml:lang="sma" location="saemiedigkiebudsjedte_2022_-_budsjedte_saemien_voenges_seabradahkide.html"/><parallel_text xml:lang="sme" location="samedikki_2022_buseahtta_-_sami_baikegottiid_buseahtta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Sámedikkebudsjæhtta 2022 – budsjæhtta sáme lagosbájkijda</p>
<p>Sámedikkeráde la dal buktám ietjat 2022 sámedikkebudsjehta ævtodusáv. Sámedikke ålgoldisævto laseduvvam 2,9 % buohtastahteduvvam 2021, valla gå mierreduvvam rudá li gieseduvvam, la Sámedigge oadtjom dåssju 8,66 millijåvnå (1,6%) haddelassánibmáj. Valla Sámedikkeráde ævtot gájka gudi oadtju njuolggadårjav Sámedikkes galggi oadtjot haddelassánimev 2,4%.</p>
<p>– La ájnas midjij jut sáme ásadusá ja organisasjåvnå gudi dárbahi Sámedikke doarjjaj e galga gierddat gå stáhtabudsjæhtta ij ruhtada nuohkásav, ja lav ávon gå máhttep sihkarasstet haddelassánimev gájkajda, javllá sámedikkeráde Runar Myrnes Balto. Runar Myrnes Balto    Árvu/Sámediggi</p>
<p>Stuorámus budsjæhtta vuorodibme boahtte jage la lassánibme 4,3 millijåvnåjn æládusájda. Dát la tjuovvolibme 37 stuorradikkediedádusás (2020-2021) Sáme giela, kultuvra ja sebrudakiellem – æládusvuodo viesso sáme lagosbájkijn</p>
<p>– Vuorodit æládusájt la vuorodit sáme lagosbájkijt, gåsi midjij la nav dárbbo jut ulmutja jåhtålij. Dat la guovdásj ulmme ådå sámedikkerádáj mij tjuovvo politihkalasj aktisasjbarggosjiehtadusáv Beaiveálgu-tjielggidus, javllá Myrnes Balto</p>
<p>Sámedikkeráde ævtot lassánimev ienep sáme ásadusájda. Saemien Sijte oadtju mierreduvvamrudájt 7,3 millijåvnå mij galggá gåbttjåt goahtelájgov ådå tsiekkadusán. Beaivváš Sámi Našunálateáhter oadtju 500.000 kråvnå lassen, ja ævtoduvvá fáron válldet Stormen giellaguovdásj ja Aarborte giellaguovdasj njuolggadoarjjaårdnigij boahttejage rájes.</p>
<p>Budsjæhttaævtodusán nanniduvvá Sámedikke háldadus badjelasj 2 miljåvnå kråvnåjn. Politihkalasj juohkusijda Sámedikken ævtoduvvá tjoahkkáj lassánibme birrusin 1 misjåvnå kråvnåjn ja 650.000 kr vatteduvvi ållestjåhkanimjådedibmáj ulmijn gæhttjat gåktu 2021 Sámedikkeválgga tjadáduváj. Duodden ævtoduvvá 1 millijåvnå kråvnå duodde politihkalasj rádevaddáj, mij la oasse politihkalasj tjadádibmáj stuoradikkediedádusás viesso sáme lagosbájke.</p>
<p>-Beaiveálgu-ráde la álggám dajna loahpádusájn låpptit ja nannit Sámedikkev, vaj mij máhttep viehkedit sáme sebrudagáv moatten ássjesuorgijn. Ássjestuorrudahka la lassánam ruvábut gå kapasitiehtta. Dan diehti sjaddap mij 2022 sámedikkebudsjehtan lasedit politihkalasj ja háldalasj kapasitiehtav, vaj máhttep liehket fáron nav moadda prosessajn gå máhttelis boahtte nielje jage. Gå nannip juohkusijt de nannip politihkalasj vuosstebielij barggoævtojt, javllá sámedikkeráde Runar Myrnes Balto.</p>
<p><em type="italic">Sámedikkeráde ævtodusáv. </em></p>
</body></document>
