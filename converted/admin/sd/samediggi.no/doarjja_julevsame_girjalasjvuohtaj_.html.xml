<document xml:lang="smj" id="no_id"><header><title>Doarjja julevsáme girjálasjvuohtaj  - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>294</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-lulesamisk-litteratur.20837.aspx?sprak=15</origFileName><parallel_text xml:lang="nob" location="stotte_til_lulesamisk_litteratur_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Doarjja julevsáme girjálasjvuohtaj</p>
<p><em type="italic">Sámedikkeráde la juollodam 474 000 kr doarjjan jårggålimijda ja ieme girjálasjvuohtaj julevsámegiellaj. Ruhtaduvvá sáme girjálasjvuoda prosjæktadårja årdniga baktu. </em></p>
<p>Sámedikkeráde rievdaj njuolgadusájt 2022’n doarjjaårdnigin prosjækta doarjja sáme girjalasjvuohtaj, aj gåhtjoduvvam <span type="quote">“girjálasjvuodaalmodibme”</span>. Dálla la rabás åhtsåmájggemærráj gånnå máhtá åhtsåt ålles jagev dårjav sáme girjálasjvuoda almodibmáj. Vuostasj åhtsåmusá ma giehtadaláduvvin lidjin prosjevta ma guosskin julevsáme girjálasjvuodaalmodimev.</p>
<p>Tjihkkom Almmudahka la oadtjum 124 000 kr doarjjan jårggålittjat tevstajt rijkagasskasasj tjállijs mij galggá sjaddat novællatjoahkken bådåsasj bajelt tjála dasi la <span type="quote">“Subttsasa amás gáttes”</span>. Tjálle ja tevsta li válljiduvvam dajna ájádusájn jut vilá li guoskavattja uddni juska tjálle doajmmaájgge lij dålen. Buojkulvissan li tækstatjálle Virginia Wolf, Edgar Allan Poe, Leo Tolstoj ja Katherine Mansfield.</p>
<p>– Tjihkkom Almmudahka la viehka ådå almmudahka julevsáme guovlon gænna la ulmme jårggålit Maja Kristine Jåma    Árvu/Sametinget     girjálasjvuodav julevsámegiellaj. Almmudahka la juo jårggålam ja almodam Lisá imájájmon julevsámegiellaj ja duodden dasi Panamagirjijt. La ávvo vuojnnet gå joarkká barggo jårggålit klassihkkárijt almmudagá bieles, javllá rádesebrulasj Maja Kristine Jåma</p>
<p>Duodden la juolloduvvam 350 000 kr doarjjan ållu ådå julevsáme almmudahkaj, Nálaga Tjállaga mij galggá almodit nuorajgirjjev julevsámegiellaj. Girje bajelt tjála la <span type="quote">“Bådådjo buoremus gæjmmár”</span> ja la tjáppagirjálasjvuohta tjáleduvvam julevsámegiellaj.</p>
<p>– La hávsske gå la álgaduvvam ådå julevsáme almmudahka mij tjalmos ieme girjálasjvuodav julevsámegiellaj mánájda ja nuorajda ietjas vuostasj almmudimen tiemájn masta sáme máná ja nuora berusti ja gånnå dåbddi birrasav, javllá rádesebrulasj Jåma</p>
<p>Girjje galggá almoduvvat julevsáme ja dáro paralella tevstaj, giella la álkke ja buorre dajnas gå ulmmejuogos la nuora sámegielaga gænna la julevsámegiella nubbengiellan. Sáme berajbágo dagu ieddne, áhttje, áhkko ja áddjá, ælla jårggåluvvam dárogiellaj, mij la diedulasj válljim almmudagá bieles.</p>
<p>– Dát girjje sjaddá guosskat moadda låhkkijt aj gå la paralella tevsta ja guoskavasj tiebmá giejmmit. Giellaåvddånibmáj la sierraláhkáj ájnas jut gávnnu girjálasjvuohta tiemájn mij guoskat, dat prosjækta sjaddá vájkkudit dav, låhpat Jåma.</p>
</body></document>
