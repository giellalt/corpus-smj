<document xml:lang="smj" id="no_id"><header><title>Diedádus ja webinárra bihtám- ja ubbmemsámegielaj dile birra Vuona bielen Sámen - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>279</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/rapport-og-webinar-om-situasjonen-for-pite-og-umesamisk-pa-norsk-side-av-sapmi.14363.aspx?sprak=15</origFileName><parallel_text xml:lang="nob" location="rapport_og_webinar_om_situasjonen_for_pite-_og_umesamisk_pa_norsk_side_av_sapmi.html"/><parallel_text xml:lang="sma" location="reektehtse_jih_webinaare_pijte-_jih_upmejesaemien_gieletsiehkien_bijre_saepmien_noorjen_bielesne.html"/><parallel_text xml:lang="sme" location="raporta_ja_webinara_bihtan-_ja_ubmisamegielaid_dili_birra_norgga_beale_samis_.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Diedádus ja webinárra bihtám- ja ubbmemsámegielaj dile birra Vuona bielen Sámen</p>
<p><em type="italic">Sámedigge almot diedádusájt bihtám- ja ubbmemsámegielaj dile birra Vuona bielen Sámen ja dan aktijvuodan dåladuvvi dán máno guokta rabás webinára. </em></p>
<p>Vuoratjismáno 19. biejve kl. 17.00 - 19.00 la webinárra bihtámsámegiela dile birra ja vuoratjismáno 20. biejve kl. 17.00 - 19.00 vas webinárra ubbmemsámegiela dile birra.</p>
<p>Professåvrrå Jon Todal la Sámedikke åvdås tjállám tjielggidusájt bihtám- ja ubbmemsámegielaj dilij birra Vuonan ja åvddånbuktá båhtusijt webináran.</p>
<p>Sámedikkeráde Mikkel Eskil Mikkelsen (NSR) mielas dá tjielggidusá vaddi Sámediggáj ájnas vuododiedojt bihtám- ja ubbmemsámegielaj dile birra, ja gåvvit dajn bargojn mij la dálátjij dagáduvvam gielaj hárráj.</p>
<p>– Vuostasj lávkke dán bargon la juohket álmmugij diedojt tjielggidusáj båhtusijt. Vaj juo álgos guládallap álmmugijn gåktu barggat gielaj vijddásabbo, javllá Mikkelsen, guhti rahpá ja jådet webinárajt.</p>
<p type="title">Giellamålssom guhkás jåksåm Vuona bielen</p>
<p>Giellamålssom la tjielggidusá milta jåksåm guhkás Vuona bielen Sámen ja diehtovadde subtsasti Vuona biele ælla desti ulmutja gielav adni sijddagiellan, valla moaddása berrahij ja kultuvra baktu dåbddij tjanástimev gielajda. Sihke bihtám- ja ubbmemsámegielajn li dåhkkiduvvam tjállemvuoge mij merkaj gielajt la máhttelis ælládahttet.</p>
<p>Bihtám- ja ubbmemsámegiela ælládahttem gájbbet li ájnegisulmutja gænna la sávadus gielav oahppat ja ulmutja gudi sihti ietjasa máná galggi gielav oahppat.</p>
<p>Sámedigge ájggu aktisasjbargujn bihtám- ja ubbmemsáme giellabirrasijn tjuovvolit tjielggidusájt gávnadittjat makkir dåjmajt hæhttu álgadit.</p>
<p>– Le dárbbo láhka aktisasjbargujn rijkarájáj rastá giellaælládahttema aktijvuodan, javllá Mikkelsen.</p>
<p type="title">Oasse Giellalåpptimis</p>
<p>Sámedikke ållestjåhkanibme dåhkkidij 2018 javllamáno Giellalåpptim - Sámedikke stratesjijja sámegielajda. Giellalåpptimav aktijvuodan Sámedigge galggá kárttit bihtám-, ubbmem- ja gålldåsámegielaj dilev, ja árvustallat makkir ressursa máhtti lasedit dáj gielaj anov.</p>
<p><em type="italic">Diedádusá bihtám- ja ubbmemsámegielaj dile birra almoduvvi Sámedikke næhttabielijn sæmmi biejvij kl. 12 gå webinára dåladuvvi. </em></p>
<p><em type="italic">Guládallamulmusj: Sámedikkeráde Mikkel Eskil Mikkelsen (NSR), +47 917 42 161, mikkel.eskil.mikkelsen@samediggi.no </em></p>
</body></document>
