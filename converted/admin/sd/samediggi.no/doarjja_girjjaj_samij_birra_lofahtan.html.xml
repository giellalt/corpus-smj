<document xml:lang="smj" id="no_id"><header><title>Doarjja girjjáj sámij birra Lofåhtan - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>245</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-bok-om-samene-i-lofoten.16042.aspx?sprak=15</origFileName><parallel_text xml:lang="nob" location="stotte_til_bok_om_samene_i_lofoten.html"/><parallel_text xml:lang="sme" location="doarjja_girjai_sapmelaccaid_birra_lofuohtas.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja girjjáj sámij birra Lofåhtan</p>
<p><em type="italic">Sámedikkeráde juollot 70 000 kråvnå doarjjan vuododussaj Stiftelsen Museum Nord almodittjat girjev sámij birra Lofåhtan. Le vuostasj bále gå Lofåhta sáme histåvrrå náv tjoahkkiduvvá ja gåvviduvvá, </em></p>
<p>Mikkel Eskil Mikkelsen    Sámediggi    Girjje <span type="quote">“Samene i Lofoten – hvem kan huske dem?”</span> la tjáleduvvam Alf Ragnar Nielssenis, guhti l professåvrrå emeritus histåvrån. Uddni dábálattjat ij Lofoahtta aneduvá sáme guovllon. Åvddål 1900 lij Lofoahtta oasse merrasámeguovlos Vuonan, aspækta mij uddni ij la nav dåbdos ja ij la vargga gåvviduvvam fáhkagirjálasjvuodan. Dát la ájnas ja amás oasse Vuona histåvrås, mij dálla åvddåjbuvteduvvá stuoráp álmmuk oassáj.</p>
<p>– Sámedikkeráde mielas la ájnas doarjjot histåvrålasj buktagij almodimev ma sæbrri tjuovggidittjat sáme sajedimev, dagu dán bále Lofåhtan. Le dåbdos ássje fáhkabirrasijn jut sáme histåvrrå álu l guodeduvvam gå histåvrrå tjáleduvvá, javllá sámedikkeráde Mikkel Eskil Mikkelsen (NSR)</p>
<p>Girjen, majt Orkana forlag almot, vuoseduvvá sáme viessun Lofåhtan nav guhkás maŋus gå ruovdde- ja gasskaájgen, álgos bivddoálmmugin. Dát la duodastuvvam sihke arkeologijjan ja bájkkenamájn.</p>
<p>Maŋŋela bivddosebrudagáájgge lij nåhkåm gasskaájge gietjen, de rievddadin ienemus sáme æládusáv guolástibmáj ja ednambargguj, hiebadibme mij muhtem mudduj bisoj 1800-låhkuj. Ietjá sáme dáhpádus Lofåhtan gasskaájge rájes lij Nordlánda ja Råmså merrasáme guolástim sæbrram Lofoahtta-gulástibmáj juohkka jage. Sij båhtin slåhttån Lofoahtta-gulástibmáj ja lidjin guolástimguovlojn sihke guovlo merrasábmelattjaj ja láttij siegen. Muhtem mudduj siján lidjin sijá ietjasa gulástimhámna gámáj ja låvdagådij – majt gávnná luottajt sihke sáme bájkkenamájn ja arkeologijjan.</p>
<p>70.000 kråvnnåsasj doarjja vatteduvvá doarjjaårdnigis Doarjja regionallaåvddånahttemprosjevtajda.</p>
<p><em type="italic">Ságájdahttemav vaddá sámedikkeráde Mikkel Eskil Mikkelsen (NSR), tlf. 47 917 42 161, </em><em type="italic">mikkel.eskil.mikkelsen@samediggi.no </em></p>
</body></document>
