<document xml:lang="smj" id="no_id"><header><title>Sáme kultuvrramujto suohkanij kultuvrramujttoplánajn - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>265</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/samiske-kulturminner-i-kommunale-kulturminneplaner.10738.aspx?sprak=15</origFileName><parallel_text xml:lang="nob" location="samiske_kulturminner_i_kommunale_kulturminneplaner.html"/><parallel_text xml:lang="sma" location="saemien_kultuvremojhtesh_tjielten_kultuvremojhtesesoejkesjinie.html"/><parallel_text xml:lang="sme" location="sami_kulturmuittut_suohkaniid_kulturmuitoplanain.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sáme kultuvrramujto suohkanij kultuvrramujttoplánajn</p>
<p><em type="italic">Sámedigge le álgadam prosjevta mij galggá viehkedit suohkanijt bærrájgåhtset suodjalimárvvusasj sáme kultuvrramujtojt ietjaska plánajn. </em></p>
<p>Prosjevta ulmme le nannit máhtudakvuodov suohkanijda guhti hálijdi avtastahttet sáme kultuvrramujtojt ietjaska kultuvrramujttoplánajda. Prosjækta ruhtaduvvá Rijkaantikváras kultuvrramujto suohkanijn (KIK) vuorodime tjadá. Kultuvrramujttopládna la åbbålasj gåvvå ájnas kultuvrramujtojs ja kultuvrrabirrasijs suohkanin, ja galggá liehket pládna gåktu háldadit dajt. Juohkka akta suohkan iesj mierret makkir kultuvrramujtojn la suodjalimárvvo ja mij galggá liehket fáron suohkana kultuvrramujttoplánajn. -Moadda suohkana hálijdi avtastahttet sáme kultuvrramujtojt ietjaska plánajda ja dárbahi árvvalusáv dasi. Prosjevta baktu Sámedigge oassálasstá aktijvalattjat dán bargon, javlla sámedikkeráde Hans Ole Eira (SP). Sámedigge la åvdebut tjadádam vijdes prosjevta mierredittjat ja registrerit automáhtalasj suodjaluvvam sáme tsiekkadusájt. Dá bále tjalmostahttep åvdemusát sáme tsiekkadusá maj la suodjalimárvvo. Prosjevta baktu galggi gájbbádusá hábbmiduvvat sáme tsiekkadusájs maj la suodjalimárvvo. -Suodjalimmierre suodjaluvvam sáme tsiekkadusájda la 1917 jages, dan diehti galggi muhtem mærráj ådå tsiekkadusá ma galggi identifiseriduvvat suodjalimárvvon. Duola dagu oasse dajs tsiekkadusájs ma tsieggiduvvin maŋŋel nuppát væráltdoaro boallám bájkijn Nuortta-Råmsån ja Finnmárkon, muhtem doajmmatsiekkadusá ednambargon, jali æládustsiekkadusá boahttsu jali gulástime gáktuj, javlla sámedikkeráde ja duoddi: -Juska miján li birrusin 900 automáhtalattjat suodjaluvvam sáme tsiekkadusá, de li da vijdes guovlon, Plassjes gitta Várjagij. Danen li moadda suohkanijn gallegasj jali ij nágin suodjaluvvam sáme tsiekkadusá. Juska la máhttelis siján li sáme tsiekkadusá maj li suodjalimárvvo, ja da suodjalimárvvusasjtsiekkadusá máhtti vuosedit ájnas buojkulvisájt sáme årrumdábijda mij la láhka mijá ájge. Barga gus dån kulturmujttoplánajn ja iehpeda jus li suodjalusárvvusasj sáme tsiekkadusá duv suohkanin de bierri oassálasstet? Guládalá Sámedikkijn, de galggap viehkedit duv. <em type="italic">Diehto jali ságájdahttem, guládalá sámedikkerádijn Hans Ole Eira (SP), tlf. +47 918 61 471 jali e-poassta: hans.ole.eira@samediggi.no </em></p>
</body></document>
