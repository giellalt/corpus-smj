<document xml:lang="smj" id="no_id"><header><title>Doarjja juojggaj ja musihkkaj - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>263</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/stotte-til-samisk-joik-og-musikk.10312.aspx?sprak=15</origFileName><parallel_text xml:lang="nob" location="stotte_til_samisk_joik_og_musikk.html"/><parallel_text xml:lang="sma" location="daarjoe_saemien_musihkese_jih_joejkese_.html"/><parallel_text xml:lang="sme" location="doarjja_sami_luohtai_ja_musihkkii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Doarjja juojggaj ja musihkkaj</p>
<p><em type="italic">Sámedikkeráde doarjjo tjoahkkáj 1 224 692 kråvnåjn almodittjat gietjav albumajt. Dajs li gålmmå vuostas album. </em></p>
<p>Da jage juollodip sihke árbbedábálasj ja ådåájggásasj sáme juojggaj ja musihkkaj.</p>
<p>– Åhtsåmusá ja juollodime vuoset geldulasj ássje dáhpáduvvi sáme musihkajn. Moadda slája li fáron, ja artistajn la alla dásse, javlla sámedikkeráde Henrik Olsen (NSR).</p>
<p>Rieban BM Haglund musikkproduksjon oadtju dårjav 170 000 kråvnåj almodittjat Åsá Márgget Antia vuostasj albumav árbbedábálasj juojgajn, geldulasj variasjåvnåjn musihkkakombinasjåvnåjn juojggam ja ådåájggásasj musihkka.</p>
<p>Ietjes gut oadtju dårjav almodittjat vuostasj albumav la moattebelak ja geldulasj artista Lávre Johan Eira. Sån oadtju 200 000 kråvnå almodibmáj.</p>
<p>Aj musihkkadåjmadahka DAT O.S oadtju dårjav almodittjat vuostasj albumav. Da oadtju dårjav 100 692 kråvnåj almodittjat DJ iDJa vuostasj albumav. Duodden oadtju DAT O.S dårjav 200 000 kråvnåj almodittjat albumav juojgaj Beaivváš Sámi Našsunálateáhtera vuosádusás Juoiggas 2019 jages.</p>
<p>Artista Niko Valkeapää oadtju dårjav 174 000 kråvnåj almodittjat albumav musihkajn sån la dahkam Áillohaš-vuosádusá aktijvuodajn Henie Onstad Kunstsenterin.</p>
<p>Musihkkajuogos KEiiNO oadtju dårjav 180 000 kråvnåj buvtadibmáj ja almodibmáj albumav <span type="quote">“Guokte”</span>. Duodden oadtju Amundsen Riverwoods Studio dårjav 200 000 kråvnåj almodittjat 8-spåvrå sáme americana albumav.</p>
<p>Ulmme juollodimij la ávkken dahkat buorre sáme musihkav</p>
<p>– Midjij la riek ájnas doarjjot sáme musihka almodimev, sierraláhkáj gå la nav jut sáme musihkárij ja artistaj e ane nav moadda máhttelisvuoda almodit ietjaska musihkav, ja sáme musihkka la ájnas ja sierralágásj oasse mijá kultuvrramoalgedimes. Dan diehti la ávvo vuojnnet gå åvddånbåhti nuorra rahtjalis sáme artissta ja musihkára, javlla sámedikkeráde Henrik Olsen.</p>
<p><em type="italic">Ságájdahttem jali gatjálvisá, guládalá sámedikkerádijn Henrik Olsen (NSR), 907 75 219, henrik.olsen@samediggi.no </em></p>
<p>Diehto juollodime sáme musihkkaj ja juojggaj tjavtjan 2020</p>
</body></document>
