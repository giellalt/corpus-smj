<document xml:lang="smj" id="no_id"><header><title>PRM: Dárbbo dárkkelappot gæhttjat man láhkáj  sáme varresvuodadievnastusá lulun organisieriduvvat</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2019</year><wordcount>300</wordcount><conversion_status type="standard"/><availability><free/></availability><multilingual/><origFileName>https://www.samedigge.no/AAdaasa/PRM-Darbbo-darkkelappot-gaehttjat-man-lahkaj-same-varresvuodadievnastusa-lulun-organisieriduvvat</origFileName><parallel_text xml:lang="nob" location="prm-noedvendig-aa-se-naermere-paa-hvordan-samiske-helsetjenester-boer-organiseres.html"/><parallel_text xml:lang="sma" location="prm-daerpies-veelebe-vuartasjidh-guktie-byoeroe-saemien-healsoedienesjh-aarganiseradidh.html"/><parallel_text xml:lang="sme" location="prd-darbu-geahcadit-lagabuidda-movt-sami-dearvvasvuodabalvalusaid-galggasii-organiseret.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Dárbbo dárkkelappot gæhttjat man láhkáj  sáme varresvuodadievnastusá lulun organisieriduvvat</p>
<p>Sámedikke mielas sierravarresvuodadievnastusá organisierim Vuonan hæhttu gåvvidit sámij sierralágásj dilev álggoálmmugin.</p>
<p>Åvdep vahkon Sámedikke ållestjåhkanibme giehtadaláj ássjev sáme sierravarresvuodadievnastusájt åvddånahttet ja organisierit.</p>
<p>Ássje vuodon la guovdásj oajválattjaj dahkamus Varresvuoda Nuortta RHF:aj bærrájgåtsåtjit strategalasj åvddånahttemav sierravarresvuodadievnastusájs sáme álmmugij. Sámedigge l dudálasj gå barggo l jåhtuj boahtám. Dán dahkamusá baktu guovdásj oajválattja dåhkkidi jut sámijn li sierralágásj dárbo ja iehtjasa lahkanimvuoge iehtjasa varresvuohtaj ma gájbbedi jut duostuduvvi varresvuodasuorges mij la hiebadum sijá gielaj, kultuvra ja sebrudakiellema milta.</p>
<p>Dálla sáme varresvuodainstitusjåvnå li ekonomijja ja aj organisierima gáktuj vuollásasj varresvuodadåjmadagá vuolen, ja dajn ælla nav vuojga vájkkudimfábmo iehtjasa ressursajda jalik iesjstivrrimij. Sámedikke mielas oalle sáme iesjmierredibme ja mierredimoassálasstem hæhttu stivrrimorgánajn bærrájgåtseduvvat, ja aj varresvuodadievnastusájt sáme pasientajda gárvedime, hábbmimin ja organisierimin.</p>
<p><em type="italic">– Badjásasj organisasjåvnnåstruktuvrra hæhttu duodastit jut sámijn la rievtesvuohta iesjmierredibmáj. Rievtesvuohta iesjmierredibmáj håbbmimin, stivrrimin ja bærrájgæhttjamin hæhttu vuodon liehket gå galggá organisierit hiebadum varresvuodadievnastusájt sáme pasientajda, javllá sámedikkeráde Mikkel Eskil Mikkelsen. </em></p>
<p>Sámedikke mielas dárbbo l dárkkelappot gæhttjat man láhkáj sáme varresvuodadievnastusá lulun organisieriduvvat, nav vaj sáme varresvuodadievnastusá li sadjihin sáme pasientajda rijkav miehtáj.</p>
<p>– Vierttip varresvuodadåjmadakmodellav gehtjadit. Vuogas organisierim sierravarresvuodadievnastusájs galggá badjásasj dásen nannit vaj gájka sáme oadtju dajt dievnastusájt ma li sijá gájbbádussan, javllá Mikkelsen.</p>
<p>Sámedikke mielas aktidibme sáme fáhkaressursajs la ájnas momænntan dán bargon. Lulun ásaduvvat sáme fáhkaværmádagá suohkanrájáj rastá ja sierravarresvuodadievnastusá ma sáme pasientajt gåtsedi.</p>
<p>Mikkelsen tsuojgot aj dasi, ælla nav ållo sáme fáhkaulmutja. Sáme álmmuk la báddnum organisierimvuogijda ma bukti jut bæssá sáme fáhkaulmutjijt nav ålov gå máhttelis másjket ávkkit.</p>
<p><em type="italic">– Dárbbo l ájádallat åbbålattjat ja badjásattjat man láhkáj sierravarresvuodadievnastusá sáme álmmugij lulun organisieriduvvat buvtátjit buorep ja ienep åbbålasj dievnastusájt sáme pasientajda vaddet man vuodon la sáme giella ja kultuvrra, javllá Mikkelsen. </em></p>
<p><em type="italic">Jus li gatjálvisá jali ságájdahtátjit, guládalá sámedikkerádijn Mikkel Eskil Mikkelsenijn mobijlan +47 917 42 161. </em></p>
<p>Ássjepáhppára ja mærrádus</p>
</body></document>
