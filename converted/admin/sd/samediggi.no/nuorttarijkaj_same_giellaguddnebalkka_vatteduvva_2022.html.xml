<document xml:lang="smj" id="no_id"><header><title>Nuorttarijkaj sáme giellaguddnebálkká vatteduvvá 2022 - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2022</year><wordcount>206</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/den-nordiske-samiske-sprakprisen-gollegiella-deles-ut-hosten-2022.21011.aspx?sprak=15</origFileName><parallel_text xml:lang="nob" location="den_nordiske_samiske_sprakprisen_gollegiella_deles_ut_hosten_2022.html"/><parallel_text xml:lang="sma" location="noerhtelaanti_saemien_gieleprijse_juakasavva_2022.html"/><parallel_text xml:lang="sme" location="davviriikkalas_sami_giellabalkkasupmi_geigejuvvo_2022.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Nuorttarijkaj sáme giellaguddnebálkká vatteduvvá 2022</p>
<p><em type="italic">GÅLLEGIELLA – Nuorttarijkaj sáme giellaguddnebálkká galggá vatteduvvat lågåt bále tjaktjadálven 2022 Svierigin, sámeminisstarij ja sámediggepresidentaj jahkásasj tjåhkanimen. </em></p>
<p>Giellaguddnebálkká vatteduvvá aktugattjajda jali organisasjåvnåjda gudi li åvdedam sámegielajt Vuonan, Svierigin, Suoman jali Gárjjelin.</p>
<p>Viesajdiddje, organisasjåvnå, institusjåvnå ja fábmudagá Vuonan, Svierigin, Suoman ja Gárjjelin máhtti giellaguddnebálkkákandidáhtav nammadit jagen 2022. Oajvvada ja tjielggi tjálalattjat gev sidá guddnebálkká-vuojtten, ale ienebuv tjále gå guokta biele.</p>
<p type="title">Giellaguddnebálká ulmme</p>
<p>Giellaguddnebálkká galggá viehkken årrot åvdedittjat, åvddånahtátjit jali várjjalittjat sámegielajt Vuonan, Svierigin, Suoman ja Gárjjelin.</p>
<p type="title">Gut máhttá guddnebálkáv oadtjot?</p>
<p>Giellaguddnebálkká máhttá vatteduvvat aktugattjajda, juohkusijda, organisasjåvnåjda, siebrijda ja institusjåvnåjda gudi li ájnas dagov dahkam åvdedittjat, åvddånahtátjit jali várjjalittjat sámegielajt tjálalattjat, njálmálattjat jali ietjá láhkáj. Gájklágásj álggaga ma åvdedi sámegielav vieleduvvi. Guddnebálkká máhttá lahkkálakkoj juogeduvvat.</p>
<p type="title">Oajvvada kandidáhtav!</p>
<p>Viesajdiddje, organisasjåvnå, institusjåvnå ja fábmudagá Vuonan, Svierigin, Suoman ja Gárjjelin máhtti giellaguddnebálkkákandidáhtav nammadit jagen 2022. Oajvvada ja tjielggi tjálalattjat gev sidá guddnebálkkávuojtten, ale ienebuv tjále gå guokta biele. <em type="italic">Oajvvadus galggá árvustallamrádáj jåvsådit maŋemusát 07.08.2022 </em>. </p>
<p xml:lang="fin">Adrässa:</p>
<p xml:lang="sma">gollegiella@sametinget.se</p>
<p xml:lang="nob">Gollegiella Sametinget Box 90 SE-981 22 Giron/Kiruna</p>
<p><em type="italic">Tjále jali skuola jus dujna li gatjálvisá: </em></p>
<p>Anita Kitok, árvustallamráde tjálle anita.kitok@sametinget.se +46 (0)980-681 98</p>
<p><em type="italic">Gållegiella – Nuorttarijkaj sáme giellaguddnebálkká l ásaduvvam sámeminisstarijs ja sámediggepresidentajs Vuonan, Svierigin ja Suoman. Guddnebálkká vatteduvvá fert nuppát jage, 2004 rájes. Giellaguddnebálká vuojtte oadtju 15 000 euro. </em></p>
</body></document>
