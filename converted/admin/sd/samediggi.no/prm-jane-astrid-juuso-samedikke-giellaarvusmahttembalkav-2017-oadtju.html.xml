<document xml:lang="smj" id="no_id"><header><title>PRM: Jane Astrid Juuso Sámedikke giellaarvusmahttembálkáv 2017 oadtju</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2017</year><wordcount>228</wordcount><conversion_status type="standard"/><availability><free/></availability><origFileName>https://www.samedigge.no/Samedikke-birra/Arkiv-perioden-2016-2017/Pressemeldinger/PRM-Jane-Astrid-Juuso-Samedikke-giellaarvusmahttembalkav-2017-oadtju</origFileName><parallel_text xml:lang="nob" location="prm-sametingets-spraakmotiveringspris-2017-til-jane-astrid-juuso.html"/><parallel_text xml:lang="sma" location="prm-saemiedigkien-gieleskreejremeaaasa-2017-jane-juusose.html"/><parallel_text xml:lang="sme" location="prd-jane-astrid-juuso-oazzu-samedikki-giellamovttiidahttinbalkkasumi-2017.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">PRM: Jane Astrid Juuso Sámedikke giellaarvusmahttembálkáv 2017 oadtju</p>
<p><em type="italic">Sámedikke giellaarvusmahttembálkáv oadtju ulmusj guhti ednagit la barggam sámegielav bisodime, nannimin ja åvdedime. Jane Astrid Juuso, Unjárgas, la rahtjam åvdedime sámegiela adnemav ja joarkedimev Unjárga suohkanin. </em></p>
<p>Juska sámegiella l bæjválasj giellan ållusijda Unjárgan, gåssuk la dætto vuolen sosiála aktijvuodan, gånnå dárogiella l ráddijiddjen. Jane Astrid Juuso bargos baktu jådedime suohkana giellaguovdátjav, Isak Saba guovddáš, sávret la barggam åttjudime sosiála arienájt gånnå sámegiella vuoroduváj. Dát la birástahttám mánájt, nuorajt, ållessjattugijt ja aj vuorrasijt.</p>
<p><em type="italic">– Jane Astrid Juuso l vájkkudam dasi, Unjárgan la buorre buorre ja vuogas giellaåvddånibme. Sån la bálkáv ánssidam måvtåstuhttemis nuorajt ja vuorrasijt sámegielav dåjmalattjat ságastittjat, javllá </em><em type="italic">sámediggepresidænnta Vibeke Larsen. </em></p>
<p type="title">Barggam giellaælládahttemin</p>
<p>Juuso la aj fágalattjat giellaælládahttemijn barggam dahkamin kursav <span type="quote">“Váldáv gielam ruoptus/Jeg tar språket mitt tilbake”</span>, mij dálla aj la anon Svieriga biele Sámen.</p>
<p><em type="italic">– </em><em type="italic">Jane Astrid Juuso la tjadádam dakkir prosjevtajt bargonis suohkana giellaguovdátja jådediddjen, valla ietjas sávresvuohta la ednagit vájkkudam ådå giellaaddnijt måvtåstuhttemin ja rekruttierimin, javllá Larsen. </em></p>
<p>Bálkká l 50 000 kråvnå ja dájddadiploma mav Sven Niklas Blindh la dahkam.</p>
<p type="title">Gudát vuojtte</p>
<p>Sáme giellaráde vuododij giellaarvusmahttembálkáv jagen 2000. Dan maŋŋela la Sámedigge giellastivrra ja Sámediggeráde bálkáv vaddám.</p>
<p>Åvdep giellaarvusmahttemvuojtte li Æjgátjuogos Divtasvuonas jagen 2000, Giellajuogos Skánijs 2001, Harry Solhaug, Gáivuonas 2002, Sagka Stångberg, Dearnas 2009 ja Iŋgor Ántte Ánte Mihkkal/Ánte Mikkel Gaup, Guovdageainnus jagen 2013.</p>
<p><em type="italic">Ságájdahtátjit, guládalá sámediggepresidentajn Vibeke Larsen, telefåvnån </em><em type="italic">+47 941 30 116 </em><em type="italic">. </em></p>
</body></document>
