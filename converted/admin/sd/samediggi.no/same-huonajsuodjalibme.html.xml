<document xml:lang="smj" id="no_id"><header><title/><genre code="admin"/><author><unknown/></author><wordcount>254</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Biras-arealla-ja-kultursuodjalus/Same-huonajsuodjalibme</origFileName><parallel_text xml:lang="nob" location="samisk-bygningsvern.html"/><parallel_text xml:lang="sma" location="saemien-gaaetievaarjelimmie.html"/><parallel_text xml:lang="sme" location="sami-vistesuodjalus.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sáme huonajsuodjalibme / Birás, areálla ja kultursuodjalus / Sámedigge - Sametinget</p>
<p type="title">Sáme huonajsuodjalibme</p>
<p>Same huonajsuodjalibme le dåbddåt ja registrerit ja várajda válldet ietjastisá ráfájduhtedum sáme huodnahijt boahtte ájgijda. Dakkár huodnaha li diehto- ja histåvrrågáldo sáme sebrudagás ja dajs bájkálasj sebrudagájs gånnå da gávnnuji. Ájggegávdan 2011-2017 tjavggi Sámedigge registrerimav huodnahijs åvddål jages 1925.</p>
<p>Politihkalasj åvdåsvásstediddje</p>
<p xml:lang="nob">Rådsmedlem</p>
<p xml:lang="sme">NSR</p>
<p xml:lang="nob">Sørsamisk</p>
<p>Jur dálla</p>
<p>Aktijvuohta mijájn</p>
<p>Ráfájduhtedum huodnahij æjgádijn la riektá rádijda dåjmajs ja hoajddos ja gå...</p>
<p>Lågå ienebuv</p>
<p>Vuoseda divna ássjijt</p>
<p>Merustaláduvvá uddni gávnnuji birrusij 1200 huodnaha Vuonan ma li ráfájduhtedum ietjastisá. Sáme ja ietjastis ráfájduhtedum huonaj la sáme huonaj vuorrasabbo 100 jages.</p>
<p>Boahtte lågev jage jåksi duodden birrusij 800 sáme huodnaha ráfájduhttema ájggemierev.</p>
<p><em type="bold">Mij la sáme huonaj </em></p>
<p>Sáme huonaj la oassen sáme histåvrålasj ja kultuvralasj aktijvuodan. Danna máhttá liehket sierra doajmma jali aktijvuohta birrasij hárráj. Tsieggimdáhpe ja bajkalasj dádjadusá ja huodnaha histåvrrå le aj ájnas oase merustaládijn jus huonaj la sáme huonaj jali ij.</p>
<p>Ájnnasamos gájbbádus merustaládijn le makkir aktijvuodas la dat kultuvrramujtto oassen ja jus la tjanádum sáme kultuvrraj ja histåvrråj. Ájnas le aj huonaj la tjanádum histåvrålasj dáhpádusájda, ja gåktu le dan sadje dáfon jali kultuvrraduobddágin.</p>
<p>Divna sáme huodnaha vuorrasappo gå 150 jage li ietjastisá ráfájduhtedum.</p>
<p><em type="bold">Bagádus ráfájduhtedum huodnahij æjgádijda </em></p>
<p>Oajvvenjuolgadussan ij la loahpe rievddadusájt dahkat jus da máhtti vahágahttet kultuvrramujttoárvojt ietjastisá ráfájduhtedum huodnahijn. Rievddadusá hæhttuji dagáduvvat várrogisvuodajn ja vieledusájn huodnahis. Rievddadusá duodden dábálasj hoajdduj gájbbet loabev Sámedikkes.</p>
<p>Ráfájduhtedum huodnahij æjgádijn la riektá oadtjot bagádusájt ja rádijt rievddadimdåjmajs ja hoajdos. Gatjáda rádev åvddål hoajdov jali rievddadusájt tjadáda. Muhtem dåjmajda soajttá gájbbeduvvat planerim ja sierraloahpe njuolgadusájs.</p>
</body></document>
