<document xml:lang="smj" id="no_id"><header><title>Sámedigge ienebuttjajt ávttji åtsåtjit dårjav duostotjit sámevasjev - Sametinget</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2024</year><wordcount>171</wordcount><conversion_status type="standard"/><availability><free/></availability><multilingual/><origFileName>https://sametinget.no/adasa/samedigge-ienebuttjajt-avttji-atsatjit-darjav-duostotjit-samevasjev.34220.aspx</origFileName><parallel_text xml:lang="nob" location="sametinget_oppfordrer_flere_til_a_soke_om_stotte_til_forebygging_av_samehets.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Sámedigge ienebuttjajt ávttji åtsåtjit dårjav duostotjit sámevasjev</p>
<p><em type="italic">Sámedigge ávttji almulasj, priváhta ja organisasjåvnåjt åtsåtjit dårjav givsedime ja sámevasje duostodibmáj. 2024 budsjehtan la vuoroduvvam akta milijåvnnå kråvnå doarjjaårdnigij, ja dálátjij la boahtám gallegasj åhtsåmusá. </em> </p>
<p>- Dát la ådå doarjjaårdnik Sámedikke bieles gånnå mij hálijdip jåksåt sáme sebrudagáv ja barggat sámevasje ja givsedime duostodimijn vijddásit. Ij hálijdip jut nav moattes gå vejulasj åhtsi, javllá sámedikkeráde Mikkel Eskil Mikkelsen (NSR).</p>
<p>Juska berustibme sáme mánáj ja nuoraj givsedime ja álbedime hásstalusáj hárráj la lassánam, la åhtsåmuslåhko doarjjaårdnigin læhkám gallegasj dásen. Doarjjaårdniga baktu sihtá sámedigge doarjjat prosjevtajt ma vájkkudi hábbmitjit jasska ja sebrudahtte bajássjaddambirrasijt sáme mánájda ja nuorajda, sihke almma- ja næhttasebrudagán.</p>
<p>- Mij diehtep jut sáme máná ja nuora vásedij givsedimev ja sámevasjev, sihke digitála- ja skåvllå- ja asstoájgedåjmajn. Danen la ájnas oadtjot åhtsåmusájt váj mij máhttep doarjjat prosjevtajt ma máhtti vájkkudit jasska ja sebrudahttebirrasijda sáme mánájda ja nuorajda, javllá sámedikkeráde Runar Myrnes Balto (NSR).</p>
<p><em type="italic">Åhtsåmájggemierre la basádismáno 1. biejve 2024 </em> </p>
<p>Lågå ienebu doarjjaårdniga birra ja åhtså dánna:  Givsedime ja sámevasje duostodibme - Sámedigge .</p>
</body></document>
