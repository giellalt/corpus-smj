<document xml:lang="smj" id="no_id"><header><title/><genre code="admin"/><author><unknown/></author><wordcount>169</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Arkiv/Valgperiode-2009-2013/Artikler/Ij-le-daahkkidahtte-NVEas</origFileName><parallel_text xml:lang="nob" location="uakseptabelt-av-nve.html"/><parallel_text xml:lang="sma" location="gaaaare-nve-ste.html"/><parallel_text xml:lang="sme" location="dohkketmeahttun-nve-beales.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Ij le dåhkkidahtte NVEas / Artikler / Valgperiode 2009 - 2013 / Arkiv / Sámedigge - Sametinget</p>
<p type="title">Ij le dåhkkidahtte NVEas</p>
<p>07.  suehpede 2012</p>
<p><em type="bold">Sámedigge le media baktu vuohttám NVEa le konsesjåvnåv vaddám Statnett SFas tsieggitjit ådå 420 kV elfábmolinjav Báhccavuonas Hámmárfeastaj. Elfábmolinnja guoskat tjoahkkáj 30 tjæro ja duodden allo sáme kulturmujto. Huoman ij le NVE berustam Sámedikke gatjálvisájt ja vaddám konsesjåvnåv Statnett SFaj tsieggitjit elfábmolinjav. </em></p>
<p><em type="bold">- Sámediggeráde le gåhttjum NVEav vuorddet konsesjåvnnåmærrádusájn desik gå Sámedikke ållestjåhkanibme le ássjev giehtadallam, valla NVE le hæjttám rádádallamis Sámedikkijn dán ássjen ja dahkam konsesjåvnnåmærrádusáv. Dát le vájvahatte, javllá sámedikkeráde Vibeke Larsen. </em></p>
<p>Konsesjåvnå ássje guosská viehka stuorra duobddágijda sáme guovlojn. Åhtsåmussaj gullu elfábmolinnja 370 km guhkkudagájn mij manná muhtem daj stuorámus tjæroj tjadá Vuonan.</p>
<p><em type="bold">- NVEa dåmadibme dán konsesjåvnnååhtsamusá hárráj hieret Sámedikkev buktemis ietjas vuojnojt dán ássjen. Dát doadjá prinsihpajt rádádallamsjiehtadusán Sámedikke ja stáhta gaskan. Sámedikkeráde ij ane dáv dågålattjan ja sihtá rádádallamijt Oljo- ja energijadepartementajn dán ássjen, javllá sámedikkeráde Vibeke Larsen låhpalattjat. </em></p>
<p xml:lang="nob"><em type="bold">Kontaktperson: </em></p>
<p><em type="bold">Aktijvuohta: </em>Rádeájras Vibeke Larsen , tlf. 941 30 116 </p>
</body></document>
