<document xml:lang="smj" id="no_id"><header><title>Ubbmemsámegiella oadtju grammatihkkagirjev  - Sámedigge</title><genre code="admin"/><author><unknown/></author><translator><unknown/></translator><translated_from xml:lang="nob"/><year>2021</year><wordcount>231</wordcount><conversion_status type="standard"/><availability><free/></availability><multilingual/><origFileName>https://sametinget.no/aktuelt/umesamisk-sprak-far-en-grammatikkbok.18924.aspx?sprak=15</origFileName><parallel_text xml:lang="nob" location="umesamisk_sprak_far_en_grammatikkbok.html"/><parallel_text xml:lang="sma" location="upmejesaemien_giele_grammatihkegaerjam_aadtje.html"/><parallel_text xml:lang="sme" location="giellaoahppagirji_ubmisamegillii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p type="title">Ubbmemsámegiella oadtju grammatihkkagirjev</p>
<p><em type="italic">Hemnes umesamiske forum oadtju 226.000 kråvnå doarjjan sámedikkerádes dagátjit ubbmemsámegiela grammatihkkagirjjáj. </em><em type="italic">Sámedikkeráde Mikkel Eskil Mikkelsen (NSR) javllá la riek stuor dárbbo dákkir girjjáj. </em></p>
<p>– Mij diehtep la stuor miella barggat ubbmemsámegielajn ja lav ávon gå ubbmemsámegiela grammatihkkagirjijn bargaduvvá ja mij máhttep doarjjat dav, javllá Mikkelsen</p>
<p>Doarjjajuollodibme l oassen Biejvveálggo-tjielggidusá tjuovvolimes. Sámedikkeráde ájggu dán válggagávdan ubbmemsámegielav nannit dakkár dåjmaj ja vuorodimij baktu, ma máhttelissan dahki ubbmemsámegiela ælládahttemav.</p>
<p>Sámedigge l tjielggidusáv tjadádam ubbmemsámegiela dile birra, mij vuoset Vuona bielen Sámen ælla giellafágalasj ressursa ja oahpponævvo ubbmemsámegiellaj, e ga nágin buvte ubbmemsámegielav ságastit. Tjielggidus duola dagu vuoset la riek stuor dárbo oahpponævojda, ja sierraláhkáj grammatihkkagirjjáj.</p>
<p>– Dat dahká máhttelissan ælládahttet ubbmemsámegielav, gå de la máhttelis dållat giellakursajt ja ubbmemsámegielav oahppat skåvlåjn, javllá Mikkelsen.</p>
<p>Sámedikke giellastratesjijja Giellalåpptima guhkesájgeulmme la ienep gielaaddnijt oadtjot divna sámegielajn. Ubbmemsámegiela ælládahttem gájbbet huoman stuora politihkalasj vuorodimijt. Dánna la hásstalus gå li nav gallegattja gudi gielav máhtti.</p>
<p>Sámedikkeráde Mikkel Eskil Mikkelsen javllá Sámedigge dárbaj aktijvalasj giellasebrudagájt ubbmemsámegiela ælládahttemin. Dát gájbbet vuorodimev ja åvdåsvásstádusáv sihke priváhta ulmutjijs, giellabirrasijn, bájkálasj sebrudagájs, sebrudagás, institusjåvnåjs, politihkkárijs ja oajválattjajs.</p>
<p>– Jus galggap vuorbástuvvat dájna, de hæhttuji liehket ulmutja gudi sihti ubbmemsámegielav oahppat ja adnet. Sámedigge la koronadávdan hæhttum sjáhtjalit álmmuktjåhkanimijt ubbmemsámegiela ælládahttema birra, valla ep mij vuollána ja doajvvop máhttelissan sjaddá dålådit álmmuktjåhkanimijt boahtte jage, javllá Mikkelsen.</p>
<p><em type="italic">Ságájdahttem jali gatjálvisá, guládalá sámedikkerádijn Mikkel Eskil Mikkelsen (NSR), tel. +47 917 42 161, </em><em type="italic">mikkel.eskil.mikkelsen@samediggi.no </em><em type="italic">. </em></p>
</body></document>
