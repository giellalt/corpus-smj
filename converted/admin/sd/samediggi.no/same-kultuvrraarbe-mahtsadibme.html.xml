<document xml:lang="smj" id="no_id"><header><title/><genre code="admin"/><author><unknown/></author><wordcount>340</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Arkiv/Valgperiode-2009-2013/Artikler/Same-kultuvrraarbe-mahtsadibme</origFileName><parallel_text xml:lang="nob" location="samisk-kulturarv.html"/><parallel_text xml:lang="sma" location="baaaastedefoeresjimmie-saemien-kultuvreaerpeste.html"/><parallel_text xml:lang="sme" location="kulturarbi-ruovttolutta.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Sáme kultuvrraárbe máhtsadibme / Artikler / Valgperiode 2009 - 2013 / Arkiv / Sámedigge - Sametinget</p>
<p type="title">Sáme kultuvrraárbe máhtsadibme</p>
<p>10.  suehpede 2012</p>
<p><em type="bold">Badjelasj guokta tuvsán histåvrålasj s </em><em type="bold">áme gávne bierriji máhtsaduvvat sáme dávvervuorkájda. Dav oajvvet muhtem guoradallam mij le Sámedikke åvdås dagádum. </em></p>
<p>Sámediggeráde le mierredam oajvvadusájt ma åvddån båhti guoradallamin <em type="bold">Bååstede – tilbakeføring av samisk kulturarv , </em>gånnå same gávne ma li Norsk Folkemuseumin galggi máhtsaduvvat dajda guhtta dávvervuorkájda ma Sámediggáj gullji. </p>
<p>Norsk Folkemuseum mierredij jagen 2007 sáme gávne máhtti Sámedikke duohkáj vatteduvvat. Maŋŋela Kulturhistorisk museum, mij le dáj gávnij æjgát, dán mærrádussaj guorrasij. Dálla le muhtem barggojuogos manna li ájrrasa dájs ásadusájs, buktám guoradallamav mij oajvvat máhtsadit oasev dájs gávnijs daj gudá dávvervuorkájda ma li Sámedikke háldon.</p>
<p><em type="bold">4500 gávne </em></p>
<p>Dajs vargga 4500 sáme gávnijs ájggu máhtsadit sulle 2000 gávne sáme dávvervuorkájda. Åvddål máhttá máhtsadit de hæhttu gávnij histåvråv tjoahkkit, ja de hæhttuji konserveriduvvat, páhkkiduvvat ja jådeduvvat. Dássta stuora gålo sjaddi ja ållo ájgev gållådi. Duodden li muhtem dávvervuorkkáfágalasj gájbbádusá dåhkkidahtte magasijnajda ja vuosádusáda. Uddni ij la åvvå akta sáme dávvervuorkájs mij dájt gájbbádusájt ållit, danen hæhttu dajt buoredit.</p>
<p><em type="bold">- Sáme dávvervuorká e nagáda máhtsadime gåloj, danen le ájnas jut stáhtta aktan guovlolasj ja bájkálasj oajválattja dáv ruhtadi. Stáhtta le Vuona lága, nasjonála ulmij ja rijkajgasskasasj konvensjåvnåj milta vælggogis sihkarasstet jut sáme bessi ietjasa kulturárbev sihkarasstet. Sámedigge, Norsk Folkemuseum ja Kulturhistorisk museum hæhttuji aktan dáv ruhtadimårnigav sjiehtadit vuona oajválattjaj, javllá rádeájras Vibeke Larsen. </em></p>
<p><em type="bold">Soajttá 2016:n álggá </em></p>
<p>Máhtsadimijn ájggu ållit jagen 2016. Ájggomus le gæhttje galggi ietjasa sáme kulturárbev tjuovvovasj dávvervuorkájn vuojnnet: Saemien Sijte, Snåasa, Árran julevsáme guovdásj/bihtámsáme dávvervuorkká, Divtasvuodna/Bájdar, Várdobáiki samiske senter, Evenássje, Nuorttalijálmmugij guovdásj, Gájvuodna, Tana og Varanger museumssiida, Unjárgga ja RiddoDuottarMuseat, Gárásjåhkå.</p>
<p><em type="bold">-Sáme aktijvuodan le Bååstede ådå kapihttal mij guosská sáme kulturárbe háldadibmáj. Jáhkkep dán ássjes le berustibme dávvervuorkkábirrusij sihke Vuonan, Nuorttarijkajn ja rijkajgasskasattjat, ja jut guoradallam máhttá vuosedit gåktu ja manen galggá mahtsadimev tjadádit, låhpat Vibeke Larsen. </em></p>
<p>Aktijvuohta:</p>
<p>Rádeájras Vibeke larsen, + 47 941 30 116 jali</p>
<p xml:lang="sme">vibeke.larsen@samediggi.no</p>
<p xml:lang="sme">Rádevadde Sissel Ann Mikkelsen, + 47 78 48 42 56, sissel.mikkelsen@samediggi.no</p>
<p>* Bååstede mierkki <em type="italic">ruopptot </em>oarjjelsámegiellaj </p>
<p>Dav le guorahallam</p>
</body></document>
