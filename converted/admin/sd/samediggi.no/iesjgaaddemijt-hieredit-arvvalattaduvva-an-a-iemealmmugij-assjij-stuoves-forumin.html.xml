<document xml:lang="smj" id="no_id"><header><title/><genre code="admin"/><author><unknown/></author><wordcount>267</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Rijkajgasskasasj-barggo/Rijkajgasskasasj-alggoalmmukaktisasjbarggo/Iesjgaaddemijt-hieredit-arvvalattaduvva-AN-a-iemealmmugij-assjij-stuoves-forumin</origFileName><parallel_text xml:lang="nob" location="forebygging-av-selvmord-droeftes-paa-fns-permanente-forum-for-urfolkssaker.html"/><parallel_text xml:lang="sma" location="heerredimmie-aemielueseste-digkiedamme-sjaedta-en-n-forumisnie-aalkoealmetjeaamhtesidie.html"/><parallel_text xml:lang="sme" location="iessoardimiid-eastadeapmi-guorahallojuvvo-on-algoalbmogiid-bissovas-forumis.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Iesjgåddemijt hieredit árvvalattaduvvá AN:a iemeálmmugij ássjij stuoves forumin / Rijkajgasskasasj álggoálmmukaktisasjbarggo / Rijkajgasskasasj barggo / Sámedigge - Sametinget</p>
<p type="title">Iesjgåddemijt hieredit árvvalattaduvvá AN:a iemeálmmugij ássjij stuoves forumin</p>
<p>14. voerhtje 2015</p>
<p><em type="italic">Sámedikke presidænnta Aili Keskitalo oassálasstá iemeálmmugij ássjij stuoves forumin New Yorkan vuoratjismáno gietjen. Nuora, iesjvahágahttem ja iesjgåddem li akta dajs tiemájs ma hásstali Sámedikkev ållagasj dán jage. </em></p>
<p>Juohkka jage ásaduvvá AN:a iemeálmmugij ássjij stuoves forum New Yorkan. Dán jage sesjåvnnå le ájggegávdan vuoratjismáno 20. biejves moarmesmáno 1. bæjvváj 2015. Sámediggeráde bieles oassálassti Sámerdi9kke presidænnta Aili Keskitalo, politihkalasj rádediddje Runar Myrnes Balto ja Sámedikke rijkkagasskasasj ájras John Bernhard Henriksen. Sámedikke nuorajpolitihkalasj juogos (SUPU) ájrastahteduvvá Ida Ristiinna Hætta Ophaugas dán jage. <em type="bold">Hiebalgis sámijda </em>Moadda tiemá li ma hásstali Sámedikkev. Iemeálmmugij væráltkonferánsa ja dan loahppadokumænnta jages 2014. Ássje giehtadaláduvvá foruma vuostasj biejve. Dan båttå ásaduvvá seminárra Columbia Universityn ájggegávdan vuoratjismáno 24. ja 25. biejvijt væráltkonferánsa loahppadokumenta sisano birra gånnå Sámedigge aj oassálasstá. http://www.columbia.edu/cu/cser/downloads/UiTColumbiaSeminar.pdf Maŋep vahko giehtadaláduvvá AN:a tjielgadus iemeálmmugij rievtesvuodajs ma agev li hiebalgisá Sámediggáj. <em type="bold">-Sámedigge aj vuorddá oattjotjit diehtet ma li ájádussan foruma boahtte ájge bargguj, danen gå dijmmá diededuváj gæhttjat makkir vuoge ja máhttelisvuoda gávnnuji forumav ådåstittjat, javllá Sámedikke presidænnta Aili Keskitalo. </em><em type="bold">Iesjgåddem ja iesjvahágahttem </em>Stuoves forumin li nuora, iesjvahágahttem ja iesjgåddem tiebmán sesjåvnnåbåttå. <em type="bold">-Dát la stuorra gássjelisvuohta mij ållagattjat dæjvvá moadda iemeálmmuksebrudagájt, ja mij gájbbet dalá dåjmajt hieredittjat dakkir nievres åvddånahttemav. Ulmutja gudi soaggu li aj sebrudagá gassjelisvuohta ja ållo báktjasin sidjij gudi báhtsi sámij guovlojn, javllá Sámedikke presidænnta Aili Keskitalo. </em><em type="bold">-Tiebmá guosská mijáv ja mij sihtap giehttot mijá åtsådallamijs iesjvahágahttemijt ja iesjgåddemijt hieredit, javlla Keskitalo. </em><em type="bold">Gejna guládallat: Sámedikke presidænnta Aili Keskitalo, 971 29 305 </em><em type="bold">Ienebuv låhkåt: </em><em type="bold">http://undesadspd.org/IndigenousPeoples.aspx </em></p>
</body></document>
