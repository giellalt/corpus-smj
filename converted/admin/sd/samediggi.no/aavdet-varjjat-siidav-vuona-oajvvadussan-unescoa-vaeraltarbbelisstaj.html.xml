<document xml:lang="smj" id="no_id"><header><title/><genre code="admin"/><author><unknown/></author><wordcount>248</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="sme"/><language xml:lang="smj"/><language xml:lang="eng"/></multilingual><origFileName>http://www.samedigge.no/layout/set/print/Arkiv/Valgperiode-2009-2013/Artikler/AAvdet-Varjjat-Siidav-Vuona-oajvvadussan-UNESCOa-vaeraltarbbelisstaj</origFileName><parallel_text xml:lang="nob" location="fremmer-varjjat-siida-som-norges-forslag-til-unescos-verdensarvliste.html"/><parallel_text xml:lang="sma" location="varjjat-siidam-buakta-goh-noeoerjen-raeriestimmieh-unescon-vearteneaerpielaestose.html"/><parallel_text xml:lang="sme" location="evttoha-varjjat-siiddanorgga-unescomailmmiarbelistii.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Åvdet Várjjat Siidav Vuona oajvvadussan UNESCOa væráltárbbelisstaj / Artikler / Valgperiode 2009 - 2013 / Arkiv / Sámedigge - Sametinget</p>
<p type="title">Åvdet Várjjat Siidav Vuona oajvvadussan UNESCOa væráltárbbelisstaj</p>
<p>02.  suehpede 2013</p>
<p>Sámedigge oajvvat suodjaluvvam Ceavccageađgiv/Mortensnesav Unjárga suohkanin, aktan bivddoásadusá gåttes Noidiidčearru/Kjøpmannskjølen Báhcavuona suohkanin ja Gollevárri Dæno suohkanin, ja duodden gierggeájggesajijn Ruovdenjunjlovta/Gropbakkengen Unjárga suohkanin merustaláduvvi aktidum væráltárbbesadjen UNESCOa væráltárbbelistan (World Heritage List).</p>
<p>Jagen 2011 nammaduváj barggojuogos oassálasstemijn iesjrádálasj ássjediehttijs, Finnmárko fylkkasuohkanis, Unjárga suohkanis ja Sámedikkes. Rijkaantikvárra le oassálasstám váksjárijn. Barggojuogos le, aktisasjbargujn Unjárga suohkanijn, tjadádam tjåhkanimijt duohtaduvvam ássjeoassálasstij ja álmmuktjåhkanimijt suohkanijn. Guoskavasj suohkana ja Finnmárko fylkkasuohkan li miellusa prosjæktaj.</p>
<p><em type="bold">Sierra gájkkásasj árvvo </em></p>
<p>Da niellja guovlo li divna várjjaksámij dålusj addne- ja årromguovlon, dassta namma Várjjat Siida væráltárbbesadje. Duodden tjiegŋodibmáj ja duoddimij dan årrom- ja åsskohiståvrråj mij juo le Ceavccageađgi/Mortensnesan, li dájn gålmmå duobddágijn sierra kulturhiståvrålasj kvalitehta.</p>
<p>Tjoahkkáj li dájn niellja sajijn, Ceavccageađgijn/Mortensnesajn oajvvebájkken, sierralágásj buojkulvisá årromij, bivddemij ja åsskuj Arktalasj guovlojn 12000 jagij tjadá. Da li iesjgeŋgalágátja mij guosská kulturmujttolahkavuodav, dilev, variasjåvnåv ja kronologalasj tjiegŋudagáv, sæmmi båttå gå li åvdåstiddje guovlo åvddåhiståvrås ja sáme histåvrås ållåsit.</p>
<p><em type="bold">Vuona oajvvadumlissta   </em></p>
<p>Vuostasj lávkke bargon le oadtjot guovlojt tjáledum vuona oajvvadussaj væráltárbbelisstaj (tentatijvva lissta). Sámedikke oajvvadus, gånnå álggotjála le ieŋŋilsgiellaj, le dan diehti hábbmidum UNESCO háme milta tjáledibmáj oajvvaduslisstaj.</p>
<p><em type="bold">Vuonarijkan li uddni guhtta guovlo ma li UNESCOa væráltárbbelisstaj tjáleduvvam: </em></p>
<p xml:lang="nob">http://unesco.no/kultur/verdensarven/verdensarv-i-norge/</p>
<p xml:lang="nob">http://www.riksantikvaren.no/Norsk/Tema/Verdensarv/</p>
<p><em type="bold">Jus sidá ienep diedojt: Seniorádevadde Audhild Schanche, + 47 481 99 656 </em></p>
<p>Lågå oajvvadusáv ieŋŋilsgiellaj jali dárogiellaj dánna:</p>
<p xml:lang="nob">Verdensarvlisten_Innskriving på Norges tentative liste.pdf</p>
<p xml:lang="nob">3,22 MB</p>
<p xml:lang="eng">World heritage list_A tentative list submission.pdf</p>
<p xml:lang="nob">3,12 MB</p>
</body></document>
