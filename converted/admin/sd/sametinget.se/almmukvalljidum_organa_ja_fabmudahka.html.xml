<document xml:lang="smj" id="no_id"><header><title>Álmmukválljim orgána ja fábmudahka</title><genre code="admin"/><author><unknown/></author><year>2017</year><wordcount>325</wordcount><conversion_status type="standard"/><availability><license type="standard"/></availability><multilingual><language xml:lang="swe"/></multilingual><parallel_text xml:lang="swe" location="folkvalt_organ_och_myndighet.html"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Álmmukválljidum orgána ja fábmudahka - Sametinget</p>
<p type="title">Álmmukválljim orgána ja fábmudahka</p>
<p>Sámedigge vuododuváj ulmijn buoredit svieriga sámij máhttelisvuodajt álggoálmmugin kultuvras bisodit ja åvddånahttet. Sámedigge rabáduváj 1993.</p>
<p><em type="italic">Guovtegerdak dåjma </em>Sámedigge Svierigin la goappátjagá stáhta fábmudahka virggeulmutjij ja sáme parlamännta álmmukválljim ájrrasij. Sámedikke organisasjåvnnå sjimustahttá kommuvnaj, gånnå aj gávnnuji politjikkára ja virggeulmutja, valla muhttijn gåhtjoduvvá <span type="quote">”sámij rijkkabiejvven”</span>. Sámedigge ij ajn dåjma almma iesjmierredimev, ájnat vuojneduvvá rádevadde orgánan ja ássjedåbddefábmudahkan sáme ássjijda. </p>
<p><em type="italic">31 ájrrasa </em>Sámedikke ållestjåhkanime 31 ájrrasa nammaduvvi sámediggeválljimin juohkka nälját jage. Svieriga árvvalum 20 000-35 000 sámijs vargga 9000 li ietjasa registardam Sámedikke jienastimlågon. Jienastittjat hähttu 18 jage ållim. </p>
<p><em type="italic">Sámij sajádahka </em>Oarre sámedikke sjaddamij lij arvusmahttet sámij miellogisvuodav oassálasstet sebrudakviessomin ja politijkan. Sámedigge åvdet sáme identitehtav nannimij. Sámedigge l sadje gånnå umasslágásj sáme juohkusa máhtti tjåhkanit ságastalátjit gåktu buoremusláhkáj máhttá bisodit ja åvdedit sáme kultuvrav ja sáme sebrudakviessomav. Stáhta le 1900-lågon dåjmadam politijkav mij la sieradam sáme álmmugav, ällosujtára ja gudi älla ällosujtára, gej gaskan la rijddo. </p>
<list><p type="listitem">1977 Svieriga rijkkabiejvve nanostuhtij at sáme li álggoálmmuga Svierigin.</p>
<p type="listitem">1992 rijkkabiejvve mierredij sámedikkev vuododit</p>
<p type="listitem">2011 Svieriga vuodoláhka rievddaduváj nåv at sáme aj dåhkkiduvvi álmmugin Svierigin. Álggoálmmugin li kultuvralasj riektá gå álmmugin li aj politijkalasj riektá.</p>
</list><p><em type="italic">Gájkbadjasasj ulmme </em>Sámediggáj la gájkbadjásasj ulmme Sámediggelága milta doajmmat viesso same kultuvrraj ja álgadit dåjmajt ja oajvvadit dagojt ma åvdedi dáv kultuvrav. Sámedikke dahkamusá biejaduvvi Sámediggelágan. </p>
<p><em type="italic">Fábmudahka </em>Sámedikken la almulasjriektásasj sajádahka fábmudahkan ráddidusá vuollásasj (Kultuvrradepartemännta). Sáme ássje guosski huoman moattelágásj departemänntaj. Sámedikke oajvvedåjmadahka gávnnu Gironin. Sámedikken li bájkkekontåvrå Jåhkåmåhken, Dearnan ja Staaren. <em type="italic">Alla rávkalvisá </em>Stáhta fábmudahkan Sámedigge hähttu tjuovvot njuolgadusájt reglerimbrevajn stáhtas ja edna lágajt ja biejadusájt Maŋemus láhkarievddadibme Sámediggelágan (SFS 1992:1433) tjielgastuhttá juogadusáv Sámedikke politijkalasj oase ja fábmudakdåjmadim oase gaskan. Biejadum la ådå biejadus mij oanegisláhkáj mierkki at tjuottjudusássje galggi siebrrerádijn jali stivras giehtadaláduvvat, ja ij ållestjåhkanimen. </p>
<p xml:lang="swe"><em type="bold">Visar sidorna </em></p>
<p xml:lang="swe">1 till 1 ( av 1 )</p>
<p type="title">Álmmukválljidum orgána ja fábmudahka</p>
<p>[Sametinget]  Publ. 2017-11-22 10:34  Sámedigge vuododuváj ulmijn buoredit svieriga sámij máhttelisvuodajt álggoálmmugin kultuvras bisodit ja åvddånahttet. Sámedigge rabáduváj 1993.</p>
<p>[Davvisámegillii]</p>
<p xml:lang="swe">[Svenska]</p>
<p>«</p>
<p>1</p>
<p>»</p>
</body></document>
