<document xml:lang="smj" id="no_id"><header><title/><genre code="admin"/><author><unknown/></author><wordcount>2352</wordcount><conversion_status type="standard"/><availability><license type="standard"/></availability><multilingual/><origFileName>https://sametinget.se/176575?file_id=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p>Sámediggeårnik 2015 [Sámediggeårnik njuolgadahttá bargov álmmukválljim sáme parlamentan. Sisanet njuolgadusájt majt Sámedikke presidiuma ja ållestjåhkanimájrrasa hähttuji vieledit tjåhkanime åvddåla, tjåhkanimen ja tjåhkanime maŋŋela, ja presidiuma, stivra, siebrrerádij ja juohkusij válljimin. Ållestjåhkanimes dåhkkidum 2014-09-30—10-02, § 39 ja 2015-02-17—19, § 11] [Njuolgadusá bargguj ållestjåhkanimen]</p>
<p>Fámon la jages</p>
<p><em type="italic">Sámediggeårnik mierreduvvam ållestjåhkanimes 2014-09-30—10-02 ja 2015-02-17—19 </em></p>
<p><em type="bold">Álgadim njuolgadusá § 1 </em>Sámedigge l álmmukválljim sáme parlamännta. Sámedikke ållestjåhkanime barggo njuolgaduvvá Sámediggeårnigis. <em type="bold">§ 2 </em>Sámediggeårnik máhttá rievddat guovten maŋŋálakkoj tjuovvo ållestjåhkanimen unnemusát 2/3 ieneplågujn. <em type="bold">§ 3 </em>Sámediggeårnik galggá Sámedikkes ållestjåhkanimen mierreduvvat. Sierra barggoårniga galggi gávnnut Sámedikke ietjá orgánajda. </p>
<p><em type="bold">Sámedikke almulasjvuohta § 4 </em>Sámedikke ållestjåhkanime li almulattja <em type="bold">. </em>Sámedigge oadtju gåjt mierredit rádedibme sierra ássjen ij galga årrot almulasj. Sadjásattja oadtju oassálasstet dakkir rádedibmáj, vájku e dievnasta. Mierredibme galggá gåjt agev almulattjat dagáduvvat. </p>
<p><em type="bold">Sámedikke giella § 5 </em>Sámedikke giella l sáme- ja dárogiella. Sámedikke ållestjåhkanimen galggá dålkkuduvvat. </p>
<p><em type="bold">Ájgge ja sadje tjåhkanibmáj § 6 </em>Sámedigge mierret nuppen ållestjåhkanimen ådå mandáhttaájggáj tjåhkanimplánav mandáhttaájggáj ja jahkáj gå sámediggeválljim dåjmaduvvá. Sámedigge galggá dåjmadit unnemusát gålmmå ållestjåhkanime juohkka rijmmojagen. <em type="bold">§ 7 </em>Åvddåulmusj oadtju, gå l presidiuma sinna ja stivrajn rádedam, mierredit ietjá ájgev ja sajev vissa ållestjåhkanibmáj gå li sierra oare dasi. <em type="bold">§ 8 </em>Åvddåulmusj oadtju, gå l presidiuma sinna ja stivrajn rádedam, vuorjját ållestjåhkanimev ganugahttet, gå li sierra oare dasi. <em type="bold">§ 9 </em>Ájge ja saje ganugahttem jali rievddadibme ållestjåhkanibmáj diededuvvá tjálalattjat ájrrasijda. Álmmuk diededuvvá sierraláhkáj. </p>
<p><em type="bold">Duodde ållestjåhkanibme § 10 </em>Duodde ållestjåhkanibme galggá dåjmaduvvat, jus stivrra jali Sámedikke ájrrasijs unnemusát gålmadis dav rávkká jali jus åvddåulmusj adná dav dárbulattjan. <em type="bold">§ 11 </em>Ádnom duodde ållestjåhkanime birra galggá tjálalattjat åvddåulmutjij dagáduvvat ja galggá sisanedit diedov ássje jali ássij birra majt sihti giehtadaláduvvat. <em type="bold">§ 12 </em>Åvddåulmusj mierret, gå l presidiuma sinna ja stivrajn rádedam, ájgev ja sajev duodde ållestjåhkanibmáj. </p>
<p><em type="italic">Sámediggeårnik mierreduvvam ållestjåhkanimes 2014-09-30—10-02 ja 2015-02-17—19 </em></p>
<p><em type="bold">Gåhttjom tjåhkanibmáj § 13 </em>Åvddåulmusj dahká gåhttjomav. <em type="bold">§ 14 </em>Gåhttjom galggá tjálalasj årrot ja vuosedit ájgev ja sajev ållestjåhkanibmáj ja ássje ma galggi giehtadaláduvvat. <em type="bold">§ 15 </em>Gåhttjom ja ássjetjállaga galggi rájaduvvat maŋemusát guokta vahko ållestjåhkanime åvddåla. <em type="bold">§ 16 </em>Gåhttjom sadjásattjajda galggá sierraláhkáj vuosedit jus guosská dievnastussaj ájrrasij gut la diededam sån ij máhte boahtet jali gåhttjom ber diehton. <em type="bold">§ 17 </em>Gåhttjom galggá maŋemusát guokta vahko ållestjåhkanime åvddåla guláduvvat </p>
<p>Sámedikke guládisdáblluj. <em type="bold">§ 18 </em>Diehto ájge ja saje birra galggá ållestjåhkanime åvddåla álmmugij diededuvvat mediajn majt presidium adná hiebalasj. </p>
<p><em type="bold">Hieredis dievnastibmáj Sadjásattja dievnastibme§ 19 </em></p>
<p>Ájras gut la hieredum oassálasstet ålles ållestjåhkanibmáj jali ållestjåhkanime oassáj, galggá nåv ruvva gå máhttelis hieredisáv sámediggedåjmadahkaj diededit. Dåjmadahka de gåhttju sadjásattjav gut la vuoron dievnastit. Dakkir gåhttjomij ij la ájggerávkalvis. Jus ájgge dav máhttelissan dahká, de sadjásasj gåjt galggá tjálalattjat gåhtjoduvvat. <em type="bold">§ 20 </em></p>
<p>Jus ájras váni åvdep diededime dagi gáhtu ållestjåhkanimes jali hiereduvvá vil oassálasstet ájggeguovddelis ållestjåhkanibmáj, de åvddåulmusj gåhttju sadjásattjav gut la sadjihin válljimbåhtusa milta. <em type="bold">§ 21 </em></p>
<p>Ájrrasin gut boahtá ájggeguovddelis ållestjåhkanimen jali joarkke ållestjåhkanibmáj la riektá dievnastit, vájku sadjásasj la boahtám ájrrasa sadjáj. <em type="bold">§ 22 </em></p>
<p>Ájrrasin gut dievnastahtjá la agev åvddå ietjá ájrrasa åvddåla vájku vuorro. <em type="bold">§ 23 </em></p>
<p>Sadjásasj gut boarkki dievnastimev belulasjvuoda diehti, oadtju vat dievnastit, maŋŋel gå ássje l giehtadaládum. <em type="bold">§ 24 </em></p>
<p>Åvddåulmusj mierret goassa ájras jali sadjásasj galggá oassálasstet ájggeguovddelis ållestjåhkanibmáj. Dåssjå val jus li sierra oare, de dakkir oassálasstem bierri ássje ájggeguovddelis giehtadallamin dagáduvvat.</p>
<p><em type="italic">Sámediggeårnik mierreduvvam ållestjåhkanimes 2014-09-30—10-02 ja 2015-02-17—19 </em></p>
<p><em type="bold">Ássje ja ássjetjállaga Vuorro giehtadallamin§ 25 </em></p>
<p>Åvddåulmusj mierret, rádedime maŋŋela presidiumijn, goassa Sámedigge galggá ássjev giehtadallat. <em type="bold">§ 26 </em></p>
<p>Stivra ja ietjá siebrrerádij oajvvadusá märrádussaj jali moalggemijda ássjijn ma li tjáledum gåhttjomin galggi rájaduvvat juohkka ájrrasij ja sadjásattjaj ållestjåhkanime åvddåla. <em type="bold">§ 27 </em></p>
<p>Åvddåulmusj mierret makkir ássjetjállaga ietján galggi ájrrasijda ja sadjásattjajda ållestjåhkanime åvddåla rájaduvvat. <em type="bold">§ 28 </em></p>
<p>Ássjetjállaga juohkka ássjen galggi sadjihin årrot álmmugij ållestjåhkanimlanján ållestjåhkanimen. <em type="bold">§ 29 </em></p>
<p>Interpellasjåvnå ja gatjálvisá galggi rájaduvvat ájrrasijda ja sadjásattjajda ållestjåhkanime åvddåla gånnå ájgoduvvi giehtadaláduvvat. <em type="bold">§ 30 </em></p>
<p>Ållestjåhkanibme giehtadallá ássjijt dan vuoron nåv gåk li tjáledum gåhttjomin. <em type="bold">§ 31 </em></p>
<p>Ållestjåhkanibme máhttá gåjt mierredit rievddadum vuorov ássjáj jali moatte ássjáj. <em type="bold">§ 32 </em></p>
<p>Åvddåulmusj mierret, goassa ållestjåhkanimen ássje mij ij gávnnu gåhttjomin galggá giehtadaláduvvat. <em type="bold">§ 33 </em></p>
<p>Sámedigge oadtju mierredit ássje giehtadallamav boarkkit ållestjåhkanimen joarkátjit dav maŋebut ållestjåhkanimen.</p>
<p><em type="bold">Álmmukpolitijkalasj ságastallam§ 34 </em></p>
<p>Åvddåulmusj galggá rádedime maŋŋela presidiumijn mierredit ájgev álmmukpolitijkalasj ságastallamij. Njuolgadusá ja prinsihpa álmmukpolitijkalasj ságastallamij presidiumis hábbmiduvvi.</p>
<p><em type="bold">Oassálasstemriektá/moalggemriektá § 35 </em>Sadjásattjan, gut ij dievnasta gáhtom ájrrasa åvdås, la oassálasstemriektá valla ij la moalggemriektá ja mierredimriektá. </p>
<p><em type="bold">Ássje Sámedikken § 36 </em></p>
<p>Ássje Sámedikken oadtju åvddåjbuvteduvvat a) stivras, b) siebrrerádes, c) ájrrasis jali moattet ájrrasis motsjåvnåjn.</p>
<p><em type="italic">Sámediggeårnik mierreduvvam ållestjåhkanimes 2014-09-30—10-02 ja 2015-02-17—19 </em><em type="bold">§ 37 </em></p>
<p>Åvddål gå ássje Sámedikkes mierreduvvá, de galggá gárveduvvam stivras jali siebrrerádes, man doajmmaguovlluj ássje guosská. Stivrra galggá gåjt agev moalgget ássjen mij la ietjá siebrrerádes gárveduvvam. <em type="bold">§ 38 </em></p>
<p>Jus Sámedigge ij iehtjádav mierreda, de stivrra mierret gåktu ássje majt</p>
<p>Sámedigge galggá giehtadallat galggi remitteriduvvat. <em type="bold">§ 39 </em></p>
<p>Stivrra oadtju dahkamussan vaddet åskeldimválljidum ulmutjij jali virggeulmutjij dakkir ássjij remissa birra mierredit. <em type="bold">§ 40 </em></p>
<p>Råhtos ássje oadtju mierreduvvat, vájku ássje ij la gárveduvvam, jus gájkka oassálasste ájrrasa li åvtåmielalattja märrádusá birra. <em type="bold">§ 41 </em></p>
<p>Motsjåvnnå galggá gárveduvvat nåvti, vaj Sámedigge máhttá mierredit jage sinna motsjåvnå åvddåjbuktemis. <em type="bold">§ 42 </em></p>
<p>Sámedigge oadtju válljimav dåjmadit váni åvdep gárvedime dagi. Ássje gässádime birra åskeldimbargos ij dárbaha gárveduvvat.</p>
<p xml:lang="vep"><em type="bold">Tjuorvvom § 43 </em></p>
<p>Tjuorvvomlissta mij vuoset ájrrasijt ja sadjásattjajt gudi dievnasti galggá sadjihin årrot ålles ållestjåhkanimen. <em type="bold">§ 44 </em></p>
<p>Ållestjåhkanime rahpamin de åvddåulmusj dåjmat tjuorvvomav tjuorvvomlista milta. <em type="bold">§ 45 </em></p>
<p>Tjuorvvom dåjmaduvvá aj juohkka ådå ållestjåhkanimbiejve álgon, joarkke ållestjåhkanimen ja gå åvddåulmusj adná dav dárbulattjan.</p>
<p><em type="bold">Hållavuorro ja ietjá tjåhkanimássje § 46 </em></p>
<p>Åvddåulmusj vaddá máhttelisvuodav hållat hållalista milta. Åvddåulmusj oadtju mierredit, rádedimes presidiuma sinna, ájge ráddjimav juohkka ássjáj ja moalggemij låhkuj ájrrasijs. Sieradus máhttá dagáduvvat umasslágásj kategoridjaj gaskan nåv gåk åvddåjbukte, belludakoajvve jali belludagá åvddåulmusj. Fert akta gut sihtá hållat oadtju hållat unnemusát niellja minuvta unnemusát akti. <em type="bold">§ 47 </em></p>
<p>Ájrrasin la aj riektá åni hållaj vásstádussan hoalle håla gáktuj. Åni hålla dagáduvvá dalága hoalle maŋŋela, gå ádnom hållat la åvddåjbuvtedam. Åvddåulmusj mierret jus la moalgedimriektá jali ij.</p>
<p><em type="italic">Sámediggeårnik mierreduvvam ållestjåhkanimes 2014-09-30—10-02 ja 2015-02-17—19 </em><em type="bold">§ 48 </em></p>
<p>Jus nágin hålanis ássjes ärrán ja ij åvddåulmutja gåhttjoma maŋŋela divuda, de åvddåulmusj oadtju ájrrasis hålav válldet. Ietján ij aktak oattjo hoalle hålav boarkkit. <em type="bold">§ 49 </em></p>
<p>Åvddåulmusj máhttá ålgus rádjat gev ráfeduhttá ja ij rievddada biehttoma maŋŋela. <em type="bold">§ 50 </em></p>
<p>Jus hiemsse sjaddá, majt åvddåulmusj ij máhte tsaggat, de åvddåulmusj oadtju ållestjåhkanimev hiejtedit. <em type="bold">§ 51 </em></p>
<p>Jus åvddåulmusj adná dav dárbulattjan, de galggá ájras gut la åvddåjbuktám rávkalvisáv dav tjálálattjat guodet. Rávkalvis galggá vuoseduvvat maŋemusát åvddåjbuktema gáktuj.</p>
<p><em type="bold">Gåktu ássje mierreduvvi § 52 </em>Gå rádedibme l hiejtedum, de åvddåulmusj gähttjá rávkalvisájt, ma åvddåjbuvteduvvin ja gähttjá da li rievtesláhkáj dádjaduvvam. Rávkalvisá e dan maŋŋela oattjo rievddaduvvat jali ruoptusváldeduvvat, jus ij Sámedigge dav mierreda åvtåmielalattjat. <em type="bold">§ 53 </em></p>
<p>Åvddåulmusj åvddåjbuktá oajvvadusájt mierredibmáj. Oajvvadusá galggi hábbmiduvvat nåvti, at máhtti vássteduvvat le jali ij. Åvddåulmusj tjielggi dan maŋŋela ietjas vuojnov man birra l mierreduvvam ja nanostahttá märrádusáv slubbidagájn, jus jienastibme ij rávkaduvá. <em type="bold">§ 54 </em></p>
<p>Ássje galggá sjáhtjaluvvat, jus rávkaduvvá oassálasste ájrrasijs unnemusát gålmadisás. Sjáhtjalibmáj válljima jali åvdep sjáhtjalum ássje gáktuj de rávkaduvvá gåjt åvtågerdak ieneplåhko. Ássje galggá ruoptusremitteriduvvat jus Sámedigge unnemusát åvtågerdak ieneplågujn nåvti mierret. <em type="bold">§ 55 </em></p>
<p>Sjáhtjalum ássje galggá giehtadaláduvvat Sámedikke boahtte ållestjåhkanimen, jus Sámedigge ij unnemusát åvtågerdak ieneplågujn iehtjádav mierreda. <em type="bold">§ 56 </em></p>
<p>Rávkalvisá sjáhtjalime jali ruopptotremissa birra galggi gähttjaluvvat åvddål ietjá rávkalvisá. <em type="bold">§ 57 </em></p>
<p>Ájras gut la oassálasstám märrádussaj ássjen oadtju vuosstehålav dahkat märrádussaj. Vuosstehålla galggá diededuvvat åvddål gå ållestjåhkanibme hiejteduvvá. Jus tjálalasj vuosstehålla vatteduvvá, de dat hähttu maŋemusát bievddegirje duollim ájge gávnnut. <em type="bold">§ 58 </em></p>
<p>Ájras gut la oassálasstám ássje märrádusán máhttá oadtjot sierra moalggemav duoddetjálan bievddegirjjáj, jus Sámedigge nåvti mierret.</p>
<p><em type="italic">Sámediggeårnik mierreduvvam ållestjåhkanimes 2014-09-30—10-02 ja 2015-02-17—19 </em><em type="bold">§ 59 </em></p>
<p>Ájras gut ij sidá oassálasstet märrádussaj, galggá dav diededit åvddåulmutjij, åvddål gå ságastallam la hiejteduvvam. Gut ij la dakkir diededimev dahkam aneduvvá oassálassten märrádussaj, jus Sámedigge dav mierret tjuorvasjienastimijn. <em type="bold">§ 60 </em></p>
<p>Åvddåulmusj la gåjt agev välggogis jienastit, gå l dárbulasj ássje mierredibmáj. <em type="bold">§ 61 </em></p>
<p>Jus jienastibme rávkaduvvá, de galggá rahppot dagáduvvat ietján gå ássjijn ma guosski válljimij. <em type="bold">§ 62 </em></p>
<p>Gå jienastibme tjadáduvvá, de åvddåulmusj viehkev oadtju guovtet ájrrasis gudi li nammaduvvam bievddegirjev duollit. <em type="bold">§ 63 </em></p>
<p>Jienastime tjadáduvvi nåvti, at ájrrasa jienasti tjuorvvoma milta. Tjuorvvom dagáduvvá tjuorvvomlista milta. Åvddåulmusj agev maŋemusát jienas. <em type="bold">§ 64 </em></p>
<p>Gå jienastibme l hiejteduvvam, de åvddåulmusj dav nanustahttá slubbidagájn.</p>
<p>Dan maŋŋela ij aktak oattjo jienastit. Ij ga aktak oattjo rievddadit jali ruoptus válldet vattedum jienav slubbidagá maŋŋela. <em type="bold">§ 65 </em></p>
<p>Jus rijddo sjaddá rabás jienastime båhtusa birra, de galggá ådå jienastibme dalága tjadáduvvat. <em type="bold">§ 66 </em></p>
<p>Åvddåulmutjin la mierrediddjejiedna åvtålágásj jienstimlågon. Ássjijn válljima gáktuj gåjt mierreduvvá vuorbbádimijn. <em type="bold">§ 67 </em></p>
<p>Válljimsiedil mij guodeduvvá tjiegos jienastimen galggá sisanedit nåv edna namá válljima gáktuj ja årrot merkadibme, åvtågerdak ja dahpadum. Válljimsiedil la fámodibme jus sisanet a) namáv náginij gut ij la válljidahkes, b) ienep jali binnáp namá gå ulmutjij låhko ma galggi válljiduvvat, c) namma mij ij tjielggasit vuoseda gut ájgoduvvá. <em type="bold">§ 68 </em></p>
<p>Åvddåulmusj galggá nádot oajvvadusájt åvddåjbuktet mierredibmáj, jus oajvvadus mierkki ådå ássje åvddåjbuvteduvvá.</p>
<p><em type="bold">Tjåhkanime guhkedibme ja joarkke tjåhkanibme § 69 </em></p>
<p>Jus Sámedigge ij háhppida ållestjåhkanimev mierredum ållestjåhkanimbiejven ållidit, de Sámedigge máhttá mierredit ájgev guhkedit ållestjåhknibmáj jus sierra oare gávnnuji. </p>
<p><em type="italic">Sámediggeårnik mierreduvvam ållestjåhkanimes 2014-09-30—10-02 ja 2015-02-17—19 </em></p>
<p><em type="bold">Ájrrasij álgariektá Motsjåvnå § 70 </em>Motsjåvnnå galggá tjálalasj årrot ja persåvnålattjat vuollájtjáledum åvtåt jali moattet ájrrasis. <em type="bold">§ 71 </em></p>
<p>Umasslágásj ássje e oattjo sämmi motsjåvnån gávnnut. <em type="bold">§ 72 </em></p>
<p>Motsjåvnnå åvddåjbuvteduvvá gå sámediggedåjmadahkaj guodeduvvá. Máhttá aj guodeduvvat Sámedikke ållestjåhkanimen. <em type="bold">§ 73 </em></p>
<p>Sadjásasj oadtju motsjåvnåv åvddåjbuktet val gå sadjásasj dievnas ájrrasin ållestjåhkanimen. <em type="bold">§ 74 </em></p>
<p>Motsjåvnå galggi diededuvvat ållestjåhkanimen. <em type="bold">§ 75 </em></p>
<p>Stivrra galggá Sámedikke maŋemus ållestjåhkanimen doajmmajagen tjielggit motsjåvnåjt maj gárvedibme dalloj älla ålliduvvam.</p>
<p><em type="bold">Interpellasjåvnå ja gatjálvisá § 76 </em></p>
<p>Interpellasjåvnå galggi guosskat ássjijda Sámedikke doajmma- ja åvdåsvásstádusguovlon. E gåjt oattjo guosskat ássjijda fábmudakdåjmadussaj aktugattjaj. <em type="bold">§ 77 </em></p>
<p>Interpellasjåvnån galggá tjielgga sisadno ja oarev sisanedit. Bierri val åvddåjbuvteduvvat ájnnasap ássjen. <em type="bold">§ 78 </em></p>
<p>Sámedikke åvddåulmusj mierret gå l rádedam presidiumijn jus interpellasjåvnnå ja gatjálvis oadtju åvddåjbuvteduvvat. <em type="bold">§ 79 </em></p>
<p>Interpellasjåvnnå ja gatjálvis oadtju åvddåjbuvteduvvat åvddåulmutjij stivran jali ietjá siebrrerádáj, gånnå åvddåulmusj siebrreráden la stuoves ájras Sámedikke ållestjåhkanimen. <em type="bold">§ 80 </em></p>
<p>Interpellasjåvnnå galggá tjálalasj årrot ja ájrrasis persåvnålattjat vuollájtjáledum.</p>
<p>Galggá guodeduvvat sámediggedåjmadahkaj maŋemusát niellja vahko ållestjåhkanime åvddåla gånnå ájras ájggu dav åvddåjbuktet. <em type="bold">§ 81 </em></p>
<p>Interpellasjåvnnå galggá vássteduvvat maŋemusát ållestjåhkanimen mij tjuovvu gå interpellasjåvnnå åvddåjbuvteduváj. <em type="bold">§ 82 </em></p>
<p>Vásstádus interpellasjåvnnåj galggá tjálalasj årrot. <em type="bold">§ 83 </em></p>
<p>Ájras gut la interpellasjåvnåv åvddåjbuktám galggá vásstádusás oasev válldet maŋemusát lågenanniellja biejve ållestjåhkanime åvddåla, gå galggá vássteduvvat.</p>
<p><em type="italic">Sámediggeårnik mierreduvvam ållestjåhkanimes 2014-09-30—10-02 ja 2015-02-17—19 </em><em type="bold">§ 84 </em></p>
<p>Gatjálvisán galggá tjielgga sisadno. Oadtju sisanedit oanes álgadim tjielggidusáv. <em type="bold">§ 85 </em></p>
<p>Gatjálvis galggá tjálalasj årrot ja ájrrasis persåvnålattjat vuollájtjáledum. Galggá guodeduvvat sámediggedåjmadahkaj maŋemusát niellja vahko ållestjåhkanime åvddåla gånnå ájras ájggu dav åvddåjbuktet. <em type="bold">§ 86 </em>Mij badjelin javladuvvá interpellasjåvnå birra la fámon anedahkes åsijn aj gatjálvissaj. Vásstádus gatjálvissaj ij dárbaha tjálalasj årrot. <em type="bold">§ 87 </em></p>
<p>Gå gatjálvis vássteduvvá, de oadtju val gut gátjálvisáv åvddåjbuktá ja gut tjielggi rádedimen oassálasstet.</p>
<p><em type="bold">Gatjálvisbåddå § 88 </em></p>
<p>Sáme álmmuk galggá máhttelisvuodav vatteduvvat gatjálvisájt åvddåjbuktet tjuovvo ållestjåhkanimen Sámedikkijn: a) gå digge giehtadallá jahketjielggidimev, b) gå digge giehtadallá budjehtav, c) ietjá ássjijn sierra märrádusá milta Sámedikkes. <em type="bold">§ 89 </em></p>
<p>Guládisán dáj ållestjåhkanimij birra galggá diededuvvat, gatjálvisbåddå galggá sjaddat. <em type="bold">§ 90 </em></p>
<p>Gatjálvisbåttån ij oattjo rádedibme sjaddat. <em type="bold">§ 91 </em></p>
<p>Åvddåulmusj mierret gå l rádedam presidiumijn, gatjálvisbåttå ájgev ja gåktu galggá tjadáduvvat.</p>
<p><em type="bold">Mierredimfábmo § 92 </em></p>
<p>Sámedigge oadtju ássjev giehtadallat jus val ájrrasijs ienep gå bielleoasse oassálasstá.</p>
<p><em type="bold">Bievddegirje hábbmidibme § 93 </em></p>
<p>Sámedikke tjåhkanimijn galggá bievddegirjje tjáleduvvat. Dagáduvvá åvddåulmutja åvdåsvasstádusán. <em type="bold">§ 94 </em></p>
<p>Bievddegirjje galggá tjielggit ájrrasijt ja sadjásattajt gudi li dievnastam ja makkir ássjijt Sámedigge l giehtadallam. <em type="bold">§ 95 </em></p>
<p>Bievddegirjje galggá juohkka ássjáj tjielggit: a) makkir oajvvadusá ja moalggema li åvddåjbuvteduvvam ja älla ruopptot váldeduvvam, b) vuorov majt åvddåulmusj åvddåjbuvtij oajvvadusáj mierredibmáj (proporsjåvnnåårnik), c) tjadádum jienastime ja daj båhtusa,</p>
<p><em type="italic">Sámediggeårnik mierreduvvam ållestjåhkanimes 2014-09-30—10-02 ja 2015-02-17—19 </em>d) makkir märrádusá li mierreduvvam, e) ájrrasijt gudi li oassálasstám märrádusájn ja gåktu li jienastam rabás jienastimijn, f) makkir vuosstehåla li diededuvvam märrádusájda ja makkir sierra moalggemijt </p>
<p>Sámedigge l dåhkkidam duoddetjállagin. <em type="bold">§ 96 </em></p>
<p>Bievddegirjen galggá diededuvvat makkir interpellasjåvnå ja gatjálvisá li åvddåjbuvteduvvam ja makkir interpellasjåvnå ja gatjálvisá li vássteduvvam. <em type="bold">§ 97 </em></p>
<p>Bievddegirjje galggá duolliduvvat maŋemusát lågenanniellja biejve ållestjåhkanime maŋŋela nåv gåk Sámedigge l mierredam. <em type="bold">§ 98 </em></p>
<p>Bievddegirjje duolliduvvá åvddåulmutjis ja unnemusát guovtet ájrrasis. <em type="bold">§ 99 </em></p>
<p>Jus guokta jali moadda ájrrasa li doajmmam åvddåulmutjin ållestjåhkanimen, de juohkka åvddåulmusj duolli paragráfajt bievddegirjen ma vuosedi märrádusáj åsijt majt åvddåulmusj la jådedam mierredimen. <em type="bold">§ 100 </em></p>
<p>Sámedigge oadtju mierredit paragráffa bievddegirjen dalága galggá duolliduvvat. Paragráffa galggá tjielggiduvvat tjálalattjat, åvddål gå Sámedigge dav duolli. <em type="bold">§ 101 </em></p>
<p>Maŋemusát guokta vahko ållestjåhkanime maŋŋela, galggá duollidum bievddegirjje sámediggedåjmadagá guládisdáblluj guláduvvat. Guládis galggá gávnnut guládisdáblon gålmmå vahko. <em type="bold">§ 102 </em></p>
<p>Duodastus guládisbiejve birra galggá tjáleduvvat bievddegirjjáj jali sierraláhkáj diededuvvat.</p>
<p><em type="bold">Sámedikke presidium § 103 </em></p>
<p>Sámedikke vuostasj ållestjåhkanimen sámediggeválljima maŋŋela de ájrrasijs válljiduvvá åvddåulmusj ja gålmmå sadjásasj åvddåulmutja, gudi aktan li Sámedikke presidium. Ájgge dahkamusájda l gitta vuostasj ållestjåhkanibmáj boahtte sámediggeválljima maŋŋela. <em type="bold">§ 104 </em></p>
<p>Desik presidiumválljima li dagáduvvam, de dievnas gut la årrum Sámedikke ájrrasin guhkemus ájgev (ahkepresidännta). Jus moatten ájrrasin li sämmi guhka dievnastimájgge ájrrasin, de galggá vuorrasamos viessomájge gáktuj ahkepresidänntan doajmmat. <em type="bold">§ 105 </em></p>
<p>Jus åvddåulmusj jali sadjásasj åvddåulmutjijs nágin häjttá ájrrasin jali presidiumvirges, de Sámedigge galggá ruvvaláhkáj válljit ådå ájrrasav dahkuj. <em type="bold">§ 106 </em></p>
<p>Jus gájka presidiumin li hieredum dievnastit, de ahkepresidännta dåjmat åvddåulmutja dagojt desik Sámedigge l nammadam ájnibåddåsasj åvddåulmutjav.</p>
<p><em type="italic">Sámediggeårnik mierreduvvam ållestjåhkanimes 2014-09-30—10-02 ja 2015-02-17—19 </em></p>
<p><em type="bold">Válljidahkesvuohta stivran ja siebrrerádijn § 107 </em></p>
<p>Stivrra ja válljimgárvedibme galggá válljiduvvat Sámedikke ájrrasijs. <em type="bold">§ 108 </em></p>
<p>Ájrrasa ietjá siebrrerádijn galggi válljidahtte årrot.</p>
<p><em type="bold">Juohkusa§ 109 </em></p>
<p>Sámedigge nammat sissŋálattjat ássjejuohkusav juohkka válljimájggáj.</p>
<p>Juohkusa nammaduvvi maŋemusát Sámedikke nuppen ållestjåhkanimen juohkka válljimájge.</p>
<p><em type="bold">Juohkusij ájrrasa § 110 </em>Juohkka juogos galggá sisanedit unnemusát gålmmå ájrrasa ja nammaduvvat proporsjåvnålak. </p>
<p><em type="bold">Ássjejuogadus juohkusij gaskan§ 111 </em></p>
<p>Ássjejuohkusa gárvedi ássjijt ietjasa åvdåsvásstadusguovlon. Sámedikke stivrra mierret makkir åvdeldimij milta ietjá ássje galggi juogeduvvat juohkusij gaskan.</p>
<p><em type="bold">Juogostjåhkanime§ 112 </em></p>
<p>Juogos tjåhkan gå ållestjåhkanimbarggo dav rávkká. Juohkusa tjåhkanibme ij la almulasj. Juogos oadtju gåjt mierredit tjåhkanibme galggá almulasj årrot, ållåsit jali muhtem märráj, jus guosská diedoj viedtjamij.</p>
<p><em type="bold">Válljimgárvedibme § 113 </em></p>
<p>Vuostasj ållestjåhkanimen ådåválljidum Sámedikkijn de digge vállji válljimgárvedimev mandáhttaájggáj.Válljimgárvedimen li ienemusát gietjav ájrrasa aktan sadjásattjaj. Sámedigge sämmibále vállji ájrrasijs åvddåulmutjav ja sadjásasj åvddåulmutjav. <em type="bold">§ 114 </em></p>
<p>Válljimgárvedibme galggá oajvvadit gájkka válljimássjijn majt digge galggá giehtadallat tjuolldasijn válljimgárvedime válljim. <em type="bold">§ 115 </em></p>
<p>Válljimgárvedibme iesj mierret barggovuogijdis.</p>
<p><em type="bold">Válljimvuohke § 116 </em></p>
<p>Siebrrerádij válljimin ja Sámedikke presidiuma válljimin de galggá proporsjåvnålak válljimvuohke anoduvvat (1992:339) jus oassálasste ájrrasijs unnemusát gålmadis dav rávkká. Stivra válljimin galggá parlamentáralasj válljimvuohke anoduvvat jus ieneplåhko dav rávkká.</p>
<p><em type="bold">Dahkamusáj ruopptotválldem§ 117 </em></p>
<p>Sámedigge oadtju ruopptotválldet dahkamusájt åsskoválljidum ulmutjijs stivran jali siebrreráden gå politijkalasj ieneplåhko stivran jali siebrreráden ij la des sämmilágásj nåv gåk Sámedikken. Sámedigge oadtju ruopptotválldet sadjásasj åvddåulmutja dahkamusáv.</p>
</body></document>
