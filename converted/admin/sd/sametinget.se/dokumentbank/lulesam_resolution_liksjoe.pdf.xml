<document xml:lang="smj" id="no_id"><header><title/><genre code="admin"/><author><unknown/></author><wordcount>277</wordcount><conversion_status type="standard"/><availability><license type="standard"/></availability><multilingual/><origFileName>https://sametinget.se/5580?file_id=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nob"><em type="bold">SPR:s ungdomskonferens 2-5 oktober 2008 </em></p>
<p><em type="bold">Resolusjåvnnå </em></p>
<p><em type="bold">SPRa nuorajkonferensas Liksjuon 2008 gålgådismáno 2-5.b. </em></p>
<p>SPRa nuorajkonferensan Liksjuon 2008 gålgådismánon 2-5.b. tjadáduváj åtsådibme juogosbargo hámen manna konferänssa åvddågåvåv vuosedij makkir hásstálusá sámesiebrre duosstu. Mij sámenuora Vuonan, Svierigin, Suoman ja Gárjjelin hábbmip ietjama vuojnojt boahtte buolvajda.</p>
<p>Mij sámenuora adnep ájnas la dahkat gávnadimsajijt gájkka nuorra sámijda. Midjij ij la rijkkagullum nåv ájnas . Juska vil viessop Vuonan, Svierigin. Suoman jali Gárjjelin gullup avtagasj álmmugij. Sihtap danen dieddelit bargo ájnasvuodav gájkkasáme organisasjåvnåv vuododimijn ja aktisasj vuodon gájkka sámenuorajda. Bádtjip danen SPRav ájnas vuorodimev dán ássjáj vaddet.</p>
<p>Konferensan lidjin guokta hárjjidusá, majna mij juohkusij ságastalájma ássjijt ma lidjin åvddåla dagádum. Mij nuora iehtjama vuojnov vattijma maj Sámedikke bierriji barggat.</p>
<p>Giehtadalájma ássjijt bv. åhpadus, giella, ja virtuella gávnadimsaje. Oajvvadijma konkrehtalasj dagojt bv. stipendajt sáme åhpadiddjeoahppijda, kvoterimav åhpadushoajdon, aktisasj giellasajijt ja sáme sosiálalasj gávnadimsajev internehtan. Ienep diedojt utdrag hámen ságastallamijs gávnnuji tjuovvotjállagin dán resolusjåvnnåj.</p>
<p>Ållu ájnnasamos ássje mij la konferänssasebrulattjat miellodam la tema psykalasj varresvuohta . Mij lip suorggiduvvam duollavuoda birra muhtem nuorra sáme nåv håjesvuodav dåbddi vaj válljij ietjasa sårmmit. Konferensan lidjin lågåldalle gudi giehttun gåktu sij guhka ájgev lidjin håjen ja gåktu sij viehkev oadtjun. Ássjedåbdde lågåldallin aj ássjen, i.s. psykologa. Dieddelin ájnasvuodav duosstat ságastit lagámusáj, valla aj gelbulasj viehkev åhtsåt. Ássje dagáj stuorra ármesvuodav sebrulattjajn. Iesjsårmmim ja håjesvuohta l guhka ájgev årrum ja vilá l tabuabájnedum ássje man birra l gássjel ságastit. Mijá vuojno milta lij ájnnasamos gássjelisvuohta giehtadaláduvaj. Vuorbástuvájma ássje birra duodalattjat ságastit. Mijá vuojno milta l ájnas gelbulasj viehkijn gejn li dåbdo sáme kultuvran, i.s. boatsojäládus ja ietjá sámeäládusá.</p>
<p>Psykalasj nievredum varresvuohta hähttu årrot guovddelis Sámedikkij bargon. Sámedikke bierriji barggat vuododittjat gelbulasj dårja sámehámijt sámijda gudi dajs boahttuji</p>
<p>Liksjuo 2008-10-05</p>
</body></document>
