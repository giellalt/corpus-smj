<document xml:lang="smj" id="no_id"><header><title/><genre code="admin"/><author><unknown/></author><wordcount>579</wordcount><conversion_status type="standard"/><availability><license type="standard"/></availability><multilingual/><origFileName>https://sametinget.se/115174?file_id=1</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header>
<body>
<p xml:lang="nno">Originalspråk er norsk/Vuođđogiella lea dárogiealla/Original language is norwegian/ 17/1156</p>
<p xml:lang="rus">Оригинальный язык норвежский. Перевод на русский язык</p>
<p xml:lang="sme">Sámeparlamentarihkarkonferánsa dohkkehan 7.2.2017 / Godkjent av</p>
<p xml:lang="fin">Sameparlamentarikerkonferansen 7.2.2017</p>
<p><em type="bold">Sameparlamentarikerkonferansen, tjåhkanam Tråantes 7.2. 2017 giehtadaláj tiemáv duohtavuohta ja såbadibme sáme álmmuga vuoksjuj ja tjuovvovattjav moalget: </em></p>
<p>Mij tsuojggip, sábmelattja avtan álmmugin ja iemeálmmugin, nasjåvnålasj ja aj rájájrasstididdje perspektijvan, le iesjmierredimrievtesvuohta ja le riektá ietjasa histåvråv dåbddåt, viessot avtan sáme álmmugin ja ietjasa åvddånimev ja vuorodimijt mierredit;</p>
<p>Mij dættodip, sábmelattja le akta álmmuk gudi årru stáhtajn Vuonan, Ruossjan, Svierigin ja Suoman, gudi iesjgeŋga dásen li vásedam, jali vilá vásedi, mastadimprosessajt rijkajs ja majt sáme álmmuk ja sivijlla sebrudahka adni negatijvvan nasjåvnålasj ja rijkajgasskasasj dásen;</p>
<p>Mij dættodip, guoskavasj stáhtaj mastadimprosessa li sámijda guosskam aktisasj ja individuálla dásen nasjåvnålasj ja aj rájájrasstididdje perspektijvan, avtan álmmugin, iemeálmmugin ja unneplågoálmmugin, rastá geografija, agij, sjierve ja ájnegattjaj gænna li sierra dárbo, ja sivijlla, politihkalasj, ekonomalasj, kultuvralasj ja sosiála rievtesvuodasuorgij sisbielen;</p>
<p>Mij dåbdåstip, mij ep la ájn jåvsådam duohta dássádussaj jalik avtaárvvusasjvuohtaj sáme álmmuga ja ieneplågo álmmuga gaskan guoskavasj stáhtajn;</p>
<p>Mij tsuojggip, stáhtaj mastadimpolitihkka sáme álmmuga vuoksjuj le hieredam åvddånimev ja duohta dássádusá ja avtaárvvusasjvuoda jåvsådibmáj sáme álmmuga ja ietjá sivijlla sebrudagá gaskan bájkálattjat, nasjåvnålasj dásen, guovloj dásen, rájáj rastá ja rijkajgasskasasj dásen;</p>
<p>Mij aj tsuojggip, dárbbo le kultuvralattjat hiebalasj prosessajt álgadit, ma máhtulasjvuodav ja diedojt sáme ássjijn tjårggi, bihkusittjat ja duodastittjat histåvrålasj ja dálásj mastadimprosessajt ja -politihkav sáme álmmuga vuoksjuj ja bihkusittjat máhttelis vájkkudusájt prosessajs ja politihkas sámijda åvdep, dálásj ja boahtte buolvajda. For å kunne oppnå forsoning, må vi først gjennom en sannhetsprosess;</p>
<p xml:lang="nob">Vi fremholder at aksept, erkjennelse og forsoning ikke bare handler om forholdet mellom samer og ikke-samer, men i like stor grad om aksept og erkjennelse om at assimileringen rammet ulike samer og ulike samfunn ulikt. Det er behov for økt åpenhet om mangfold og ulikheter i samers og samiske lokalsamfunns erfaringer, fortellinger og virkelighetsbeskrivelser knyttet til assimilering og dagens virkelighet;</p>
<p>Mij vuojnnep ájnasvuodav álgadittjat såbadimprosessajt ma giehpedi ja buohtti dajt negatijvva vájkkudusájt ja åvddånimijt ma li sáme álmmugav vahágahttám, aktisasj ja aj individuálla dásen, mastadimprosessaj baktu. Vi forventer at sannhets- og forsoningsprosessen dessuten fører til oppreisning for det samiske folk;</p>
<p>Mij mierredip guoradallat álgadam duohtavuohta- ja såbadimprosessajt ja dajt doarjjot.</p>
<p>Mij ávttjip guoskavasj stáhtajt, aktijrádálattjat guoskavasj sámedikkij, vuogijt ja ævtojt sjiehtadittjat duohtavuoda- ja såbadimprosessaj álgadittjat, majda sæbrram ájnegis ulmutjijda galggá liehket iesjmiellusasj ja sidjij galggá vaddet psyhkalasj dårjav, ja biejaduvvá nuoges ulmusj-, teknihkalasj ja rudálasj resursajt dakkir bargguj;</p>
<p>Mij vuosedip Canada duohtavuoda- ja såbadusnammadusá bargguj ja dan bargo tjielggidussaj ja båhtusijda ja gåtsedibmáj nasjåvnålasj dásen ja álggoálmmugij gaskan, mij moatte láhkáj le buorre åvddågåvvån ja lájddistiddjen boahtte sáme duohtavuoda- ja såbadusprosessajda sáme guovlojn ja nuorttarijkajn;</p>
<p xml:lang="nno">Originalspråk er norsk/Vuođđogiella lea dárogiealla/Original language is norwegian/ 17/1156</p>
<p xml:lang="rus">Оригинальный язык норвежский. Перевод на русский язык</p>
<p xml:lang="sme">Sámeparlamentarihkarkonferánsa dohkkehan 7.2.2017 / Godkjent av</p>
<p xml:lang="fin">Sameparlamentarikerkonferansen 7.2.2017</p>
<p>Mij lip vielggen diedojt juogadittjat duohtavuoda- ja såbadimprosessaj åvddånime birra, ja vájkkudittjat vaj dákkir prosessa álgaduvvi nasjåvnålasj dásen, ja rájáj rastá gåggu la dárbbo;</p>
<p>Mij vuorddep, duohtavuoda- ja såbadusprosessaj ulmme le åtsådit ja duodastit histåvrålasj niejddemav ja almasjrievtesvuodaj doadjemijt, tjielggit gåktu dá sáme álmmugij ja mijá sebrudagájda vájkkudi dálásj dilen ja oajvvadit gåktu aktisasjvuoda sámij ja stáhtaj gaskan ja sámij gaskan sissŋálattjat lulun gievrroduvvat;</p>
<p>Mij vuorddep aj, duohtavuoda- ja såbadusprosessaj båhtusin, stáhtaj åvdåstiddje åvdåsvásstádusáv válldi ja aktijrádálattjat sámedikkij nanniji sámij dilijt álmmugin nuorttarijkajn;</p>
<p>Mij dættodip, jus mij galggap jåvsådit duohta dássádussaj ja avtaárvvusasjvuohtaj, de viertti rijkajgasskasattjat dåhkkiduvvam ja vælggogis almasjrievtesvuodajt ja álggoálmmukrievtesvuodajt vieleduvvat ja doajmmaj biejaduvvat bájkálattjat, nasjåvnålasj dásen, guovloj dásen, rájáj rastá ja rijkajgasskasasj dásen, ållagasj iemeálmmuktjielggidus;</p>
</body></document>
