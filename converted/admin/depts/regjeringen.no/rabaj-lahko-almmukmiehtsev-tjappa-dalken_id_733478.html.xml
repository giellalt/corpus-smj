<document xml:lang="smj" id="no_id"><header><title>Rabáj Láhko álmmukmiehtsev tjáppa dálken - regjeringen.no</title><genre code="admin"/><author><person firstname="" lastname="Birasgáhttendepartemeanta" sex="unknown" born="" nationality=""/></author><year>2013</year><publChannel><publication><publisher>regjeringen.no</publisher></publication></publChannel><wordcount>236</wordcount><conversion_status type="standard"/><availability><free/></availability><submitter name="" email="divvun@samediggi.no"/><origFileName>http://regjeringen.no/se/dep/md/Fadda/Preassaguovdda/2013/rabaj-lahko-almmukmiehtsev-tjappa-dalken.html?id=733478</origFileName><parallel_text xml:lang="eng" location="recommend-demolition-of-the-damaged-buil_id_731758.html"/><parallel_text xml:lang="nob" location="apnet-lahko-nasjonalpark-i-stralende-var_id_733478.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Rabáj Láhko álmmukmiehtsev tjáppa dálken - regjeringen.no</p>
<p><em type="italic">Láhko álmmukmiehttse Nordlándan almulattjat rabáduváj birásgáhttimminisstaris Bård Vegar Solhjellas uddni. Tjáppa dálken lidjin moaddása boahtám ásadibmáj oassálastátjit váren. </em></p>
<p>Láhko le mijá 36. álmmukmiehttse gátten ja le 188 neljudakkilomehtara vijddásasj. Álmmukmiehttse le julevsáme guovlon, dassta namma boahtá.</p>
<p>- Návti oadtju Láhko rijkajgasskasasj stiemmpelav luonnduj. Álmmukmiehtse le nammadus mij le dåbdos væráldav miehtáj. Dánna válldep várajda sihke dajt sierralágásj karstduobddágijt ja valjes sjaddoiellemav, javlaj Solhjell.</p>
<p>Duodden stáhtarádáj oassálasstin aj fylkkamánne, Oarjjelij-Bájddara, Meløya ja Bájddara suohkanoajve, Sámedikke sadjásasj presidænnta ja birásdirektørra.</p>
<p>Láhko álmmukmiehttse le Glomfjordguovlon, dat le Sáltoduoddara-Svartisen luonndomiehtse lahka, ja le akta dajs stuorámus åjdå guovlojs Nordlándan.</p>
<p>Álmmukmiehtsen gávnnu stuorámus guovllo manna le alpina kárssta Vuonna. Kárssta le namma geologalasj duobddágijda ma li hábbmidum gå luovvasap bávte li luovvanam, dáppe le sáhka kálkkavares. Sierralágásj karstduobddága ja bávte ma li valjes sjattojda ávkken le oajvvesivva suodjalibmáj. Botanihkkárijda le guovllo sierralágásj miellagiddevasj, gávnnuji ienep gå 260 slája. Grønlandsstarr ja nuorttalap tinderublom li da ma li ienemus vuorjjá.</p>
<p>Iesjguhtiklágásj bárdaálga gávnnuji moatten jávren guovlon, ja guovllo le nasjonála guovdásj guovllo ájtedum sládjaj gråkrans ja vargga ájtedum sládjaj kanadaglattkrans. Moaddása jávrijs guovlon ållidi kálkkajávre ja bárdaálgajávre luonndoslájaj ævtojt. Kálkkajávre li viehka ájteduvvam Norsk rødliste for naturtyper 2011 milta.</p>
<p>Miján le vuogas vuona árbbedáhpe bivddet, guollit ja váren váttsatjit ja Láhko le viehka ájnas várrevádtsemguovllo dán oasen Nordlándas. Dáppe le ållo várrevádtsem jagev miehtáj. Bivddet, guollit ja váttsatjit li ájnnasabmusa ja dáv bæssá dahkat álmmukmiehtsen åvddålijguovlluj.</p>
</body></document>
