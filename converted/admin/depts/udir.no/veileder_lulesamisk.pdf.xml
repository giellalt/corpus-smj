<document xml:lang="smj" id="no_id"><header><title/><genre code="admin"/><author><unknown/></author><wordcount>7562</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/upload/barnehage/pedagogikk/veiledere/veileder_lulesamisk.pdf</origFileName><parallel_text xml:lang="eng" location="barns_trivsel_engelsk.pdf"/><parallel_text xml:lang="nno" location="veildernn.pdf"/><parallel_text xml:lang="nob" location="veilederbm.pdf"/><parallel_text xml:lang="sma" location="barnstrivsel_sorsamiskweb.pdf"/><parallel_text xml:lang="sme" location="barnstrivsel_nordsamiskweb.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="nob">Utdanningsspeilet 2011</p>
<p xml:lang="deu">GIVSEDIME HIEREDIBME MÁNÁJ GÁRDEN ÁLGGÁ</p>
<p>Mánáj soapptsom – ållessjattugij duogen</p>
<p>Åvddåbáhko</p>
<p>Vargga gájka smáv máná Vuonan li mánájgárden åvddål skåvllåj álggi, ja moadda smáv máná li ienemus oasev árkkabiejves dijáj siegen gudi dåppe barggabihtit. Dij gasskavuodajt tsieggibihtit mánájda ja dahka-bihtit bargov mij le ájnas juohkka ájnna mánnáj. Dij lihpit guovdásj huksoulmutja mánájda gudi oahppi gå ståhki, ja ståhki gå oahppi. Dijáj siegen galggá siján hukso- ja oahppambirás mij le jasska ja mij sæmmi båttå hásstal sijájt ådå lávkijda ja væráldav guoradallat. Ietjá ulmutjij siegen liehket le ájnas mánáj åvddånahttemij ja oahppamij. Mánájgárden galggi máná bessat ståhkat ja ietjasa åvddånahttet iehtjádij siegen jasska birrasin. Dán bagádalle sisadno le gåktu dij gudi lihpit bargge máhttebihtit mánáj sosiála åvddånahttemav doarjjot ja buorre psykososiála birrasav mij givsedimev ja illastimev hieret. Sávav sjaddá ávkken ja arvusmahttá árkkabiejven. Jáhkáv tjiehpes bargge gudi ulmij gáktuj ja systemáhtalattjat aktan barggi, máhtti viehkken mánájda jasska, buorre ja hávsskes mánnávuodav hábbmit mánájgárde aktijvuodan.</p>
<p>Sávav vuorbev dán bargguj mij le akta mánájgárde ájnnasamos dahkamusájs.</p>
<p xml:lang="nob">Dag Thomas Gisholt Direktørra</p>
<p>Sisadno 1. Bagádalle sisadno ja ulmme2. Gåktu bargge máhtti vuogas psykososiála birrasa vuoksjuj barggat3. Gasskavuohta ja aktijvuohta mánáj gaskan 4. Ráddnavuohta 5. Sosiála máhtto 6. Guládallamijn ja gielajn barggat 8. Aktisasjbarggo mánájgárde ja sijda gaskan 9. Barggij aktisasjbarggo buorre mánájgárddebirrasa gáktuj 10. Girjálasjvuohta</p>
<p><em type="italic">Mánájgárdij sisano ja dahkamusáj rámmaplána </em>milta galggá mánájgárdde mánájda fállat hukso- ja oahppambirrasav mij le mánájda buorren. Hukso mánájgárden sisadná sihke barggij ja mánáj gasskavuohtaj ja mánáj hukso guhtik guojmestisá. Mánájda vaddet vejulasjvuodav huvsov vuosstáj válldet ja vaddet le sosiála máhto vuodo ja le ájnas oassen iellemájge oahppamis. </p>
<p>Rámmapládna javllá mánájgárden le... <em type="italic">sebrudakdahka mus badjelgæhttjamav ja givsedimev árrat hieredit j </em>a vijddábut javllá ... <em type="italic">sosiála máhtto le viehka ájnas vaj hieret gássjelisvuodajt dagu badjelgæhttjam ja givse dibme. </em>Mánájgárden galggi máná liehket oassen jasska aktijvuodas. Dåppe galggi nubbe nuppe siegen liehket ja sosiála máhtov åvddånahttet. Danen le dán bagádalle sisadno åvdemusát gåktu galggá jasska psykososiá la birrasav ásadit. Navti bessi máná jasska birrasin åvddånahttet hásstalusáj ma li ájnegis mánnáj hieba duvvam. Guovdátjin le gæhttjalit gåvvidit gåktu ållessjattuga mánájt doarjji gå mánájgárddeárkkabæjvv áj oassálassti, aktijvuodav tjadni nubbe nubbáj, aktan ståhki ja rádnas-talli. </p>
<p>Æjgáda javlli sij ienemus oassáj li dudálattja dajna fálaldagájn majt máná mánájgárden oadtju. Valla gå mánájgárddemánájs iesj gatját gåktu sijáj manná, de muhtema sijájs vásstedi e soaptso, jali vásedi návrodimev jali vájvedimev mánájgárden. Báhtja javlli binnebut soapptsu gå næjtso (Nordahl 2012). Árkkabiejven muhttijn tsaggáni dile ma li báktjasa jali gássjela ájnegis mánnáj. Duola dagu de mánájgárddemáná muhttijn rijddali ståhkusij badjel, ja rijddali gudi galggi duov ja dáv rollav stågadijn. Vásedi e besa ståhkamij oassálasstet jali e besa dåj iehtjádij siegen liehket. Danen soajtti máná hådjånit, e rat soaptso jali dåbddi ietjas návrodum ja vájvedum jali ålgus stieggidum. Ájnegis máná vásádus jur dákkir dáhpádusájs árkkabiejven le ållu vuodulasj. Dáv hæhttuji bargge gáhttit ja duodaj váll-det. Bagádalle sisadno le ållo dan birra gåktu bargge mánájt ja sijáj gasskavuodajt gehtjadi ja gåktu iesj máhtti buorep láhkáj viehkedit mánáj rádnastallamav duola dagu ståhkadahttijn. Dáv i makkirak láhkáj hæhttu tjuov vot, valla galggá liehket doarjjagin bargon. Bagádalle oajvvat ja rádijt vaddá ja konkrehta buojkulvisájt buktá.</p>
<p>Mánájgárdde galggá mánájda jasska birrasav vaddet ja sijájt fysihkalasj ja psyhkalasj vahágahttemis suoddjit. Bargge galggi mánájt várajda válldet, sebradahtte birrasav hábbmit ja barggat dan vuoksjuj jut udnásj mánájgárddemáná e galga illastuvvat jalik iehtjádijt illastit idet. Rámmaplánan tjuodtju: <em type="italic">Mánáj iesjdåbdo illastibme le sivvan gå givset, ij iehtjádijs berusta, ja gå empatija vájllu. </em>Mánájgárdde galggá buorre dagojt åvdedit ja barggat dan vuoksjuj jut nievres dago e åvddå na jalik biso. </p>
<p>Mánáj vuododárbo mánájgárden li hukso, jasskavuohta, vieledibme ja aktijvuohtaj gullut, ja aktan le barggij duogen viehkedit jut máná oadtju dájt vuodulasj dárbojt gåbtjådum. Mánáj soajttá viehka ávkken jus li mánájgárdijn majn le alla dásse, duola dagu sosiála máhto ja ráddnavuoda gáktuj, ja ávkke lassán kvalitehta milta. Ij aktak máhte mánájgárdev buorren dahkat aktu. Ájnas le mánáj åvddånahttemij ja soapptsomij jut gájka bargge, dán bagádallen ållessjattugin ja æjgádin gåhtjoduvvam, viehkedi ja aktan barggi vaj åvddånahttá mánájgárdev buorre kvalitehtajn.</p>
<p>Rámmapládna åvdet man ájnnasa ållessjattugij guotto, máhto ja tjehpudagá mánájt iejvvit, dádjadit ja bajásgiesset li, ja danna le sihke dálla-ja-dáppe-perspektijvva ja boahtteájge perspektijvva. Guottoj tsieggima bargo baktu ja konkrehta aktisasjbargo baktu sijdaj siegen galggi mánájgárde bargge hábbmit jasska, sebradahtte ja arvusmahtte mánájgárddebirrasav mij givsedimev 1. Bagádalle sisadno ja ulmmehieret. Dán bagádalle sisadno li iesjguhtik vuoge gåktu dåhku ållit. Gå galggá mánájgárde bargo kvalitehtav buoredit de le ájnas ietjas praksisav iehtjádij siegen ájádallat ja árvustallat, divudit ja ulmij gáktuj barggat. Dahkamusá duon bajelttjállaga vuolen <em type="italic">Oajvvadusá ájádalla mij ja aktisasjbargguj </em>li dagu álggon ja arvusmahttemij dán bargguj. </p>
<p type="listitem">Mánájgárdde galggá givsedimev hieredit, valla mij le dal ájn givsedibme?  Givsedibme iesjguhtik láhkáj defineriduvvá,   valla muhtem oase iesjguhtik definisjåvnåjs li jut</p>
<p type="listitem">da li negatijva, fysihkalasj jali psyhkalasj dago majt akta jali moattes nágin iehtjádij dahká/dahki</p>
<p type="listitem">sån guhti návroduvvá, hárdeduvvá jali ålgoduvvá, ij gåsik besa danen gå oassen le muhtem   aktijvuodas mav iesj ij le válljim</p>
<p type="listitem">gássjel le ietjas bælostit gå ælla sæmmi  fámo dagu dåj iehtjádijn</p>
<p type="listitem">Muhtema duoddiji</p>
<p type="listitem">dago galggi gærdoduvvat vissa ájge bále  ja guhkev vihpat</p>
<p type="listitem">dago li plánidum jali vasje</p>
<p><em type="italic">Gå mánáv iejvviv, de ulmutjav iejvviv. </em></p>
<p xml:lang="nno">Anne-Cath Vestly</p>
<p>Bargge tsieggiji gasskavuodajt mánájda Moadda mánájda le mánájgárddáj álgget viehka stuor ra målssom. Bargge hæhttuji mánájt viehkedit dán ådå, sosiála aktijvuohtaj hárjjánit. Ájnas le bargge dættov biedjá juohkka ájnna mánnáj oahpásmuvvat. Ållessjattuga hæhttuji ájnegisáv vuojnnet, ja liehket gierddisa juohkkahattjajn. Smáv máná dárbahi stuoves dilev, suojev ja jasskavuodav gå galggi iehtjádij lahka lieh ket. Danen máná dárbahi liekkos, sensitijva ja arvus mahtte huvsov mánájgárde barggijs. Buorre vásádusá jasska gasskavuodaj baktu nanniji máná iesjdåbdov, soapptsomav laset ja buoredi vuogas åvddånahttemav. Gå mánná dåbddå ietjas jasskan ja buoragit várajda válde dum, de le oahppama ja nagádime vuodo buoremus. Mánáj ja ållessjattugij gasskavuohta ja mánáj gaskanisá li guovdátjin jus galggá mánájda vuogas psykososiála mánájgárddebirrasav åvddånahttet ja sihkarasstet. Bargge galggi juohkka mánáv giehtadallat subjæktan ietjas iellemin, ja sujna le riektá ietjas sierra vásádusværáldij, ja galggá bessat ietjas árkkabiejvev vájkkudit (Bae, 2009). Bargge galggi ájnegis mánáv vieledit sæmmi båttå dagu dåjmalattjat barggi vaj juohkkahasj mánájs galggá dåbddåt buorre aktisasjvuohtaj gullu.</p>
<p>Givsedime hieredime barggo mánájgárden álggá Givsedibme ájnegattjav illas ja dat le vuosstáj riektáj vieleduvvat ja jasska liehket. Mánájgárdde le ájnas arena gånnå máhttá illastimev hieredit. Bargge hæhttuji doarjjot gå máná gasskavuodajt tsieggiji, rádnastalli ja åttjudi ja vijddásappot åvddånahtti tjehpudagájt ma sijáj rádnastallamav jasskan ja buorren dahká. Mánáj sosiála åvddånahttemprosæssa galggá doarjoduvvat empáhtalasj ja oassálasste ållessjattugijs gudi li tjieh pe aktijvuodaj gáktuj. Bargge dåhkkidi mánáj vásádusájt gå iehtjádijt iejvviji, viehkedi daj birra ájádallat ja doarjju mánáj rievddam- ja åvddånahttemprosessajt. Ulmme le jasska ja vuogas psykososiála mánájgárdde-birás mij hieret nievres dábijt dabrijdimes ájge nalluj. Mánájgárdde mij åvdet buorre psykososiála birrasav, sæmmi båttå badjelgæhttjamav ja givsedimev hieret.</p>
<p>Systemáhtalasj ja guhkesájggásasj bargos le ávkke Duodden jådediddjáj de hæhttu mánájgárddeæjgát aj psykososiála birrasav vuorodit. Bargge adni ietjasa tjoahkki dum máhtov ja fágalasj dádjadusáv gå plániji ja tjadádi dáv bargov man ulmme le mánáj sosiála åvddånahttemav doarjjot ja buorre psykososiála mánájgárddebirrasav hábbmit. Dákkir sebradahtte birrasav dahkat buorij avtastallamvuogij soajttá sisadnet ájnegis máná, juohkusa mánájs jali ålles mánájgárddebirrasav. Dájna hæhttu juohkkahasj agev barggat guhka ájge nalluj. Jådediddjen le guovdásj roalla prosessa jådediddjen. Vaj galggá sihkarasstet barggo sjaddá systemáhtalasj ja guhkesájggásasj, de le ájnas bargov vuojnnusij buktet mánájgárde plánajn. Bargge hæhttuji bargov ålles ájge árvustallat.</p>
<p>Máná dárbahi ållessjattugijt gudi li lahka Guotto mánájda guojmmealmatjin åvddån båhti gåktu bargge sijájt dåhkkidi. Máná dárbahi vuojnnut, gullut ja duodastusájt oadtjot. Tjiehpes, liekkos ållessjattuga gudi li lahka le mánáj soapptsoma vuodon mánáj gárden. Vuohke gåktu ållessjattuk mánáv vásstet ja duodas le viehka ájnas dasi gåktu mánná ietjas váset. Ållessjattuga ja máná aktijvuoda kvalitehtta le viehka ájnas. Bargge galgalulujin bæjválasj huvsov ja rutijnajt hiebadit vaj dá sjaddi hávsskes vásádusá ájnegis mánnáj. Ållessjattuk ávvudallá máná bierggima badjel suv siegen. Avta jagák Kim ja nielje jagák Ánná máhtte ba goarssástallat moattet smáv lávkes árkkabiejven, ja ájnas le duodastit máná ietjas, sierralágásj vásádusájt. Ållessjattuk guhti le sajenis duodas válldá dav majt mánná sisi buktá, dajna máná siegen joarkká ja vijmak hásstal mánáv vaj vil ienep buktá ja vejulasjvuoda lassáni.2. Gåktu bargge máhtti vuogas psykososiála birrasa vuoksjuj barggat</p>
<p>Ållessjattuga li ehtalasj roallamodella mánájda Vuodulasj árvo mánájgárden li duola dagu aktijvuohta, hukso, guojmmeåvdåsvásstádus, solidaritehtta, gierddis vuohta, vieledibme, avtaárvvo ja riektá liehket iesjguhtiklágásj. Juohkka barggen le, rållamodællan, sierralágásj åvdåsvásstádus mánájgárde árvvovuodov tjuovvot ja åvdedit. Sij galggi ájnegis mánáv doarjjot ja huksat duodden dasi jut hábbmiji jasska ja sæmmi båttå hásstaliddje sajev gånnå bæssá rádnastallat ja aktisasjvuohtaj gullut. Bargge bæjválattjat vuosedi sij mánájt vieledi ja gierddi. Vuojnnusij bukti juohkkahattjan le ietjanis árvvo ja riektá sierra vuojnojda. Navti ållessjattuga sjaddi ájnas åvddågåvven mánájda. Máná árrat ájttsi sij ælla sæmmilágátja ja ulmutjahtti iesjguhtik láhkáj. Álu dákkir ássjij birra oavdduhi ja ihkap muhttijn nágin iehtjádav snivva gehtjadi, javlli juojddáv dån nuppe birra jali gatjádalli. Ållessjattuga hæhttuji mánáj gávnnusijt duodastit ja rahpasa liehket dáj sieradusáj gáktuj. Ságastit mánáj dan birra massta sij berusti, ja vaddit konkrehta vásstádusájt ma li hiebaduvvam mánáj álldarij ja man ålov dádjadi. De sjaddá álkkep mánájda dádjadit, ja navti ehtalasj diedulasjvuodav ja ietjasa ehtalasj guottojt åvddånahttet. Ållessjattugij diedulasjvuohta ietjasa ulmutjahttema gáktuj le ájnas gå galggi mánájda åvddågåvven liehket. Makta bargge guhtik guojmesa ja mánájt vieledi, boahtá åvddån gåktu nubbe nuppev giehtadalli ja adni. Máná vuojnni, gulli, ja ájttsi ienep gå ållessjattuga muhttijn jáhkki. Danen hæhttuji bargge gáhttit majt javlli, ja gåktu gaskanisá ságasti gå máná li lahkusin. Buorre rollemodella e goassak vastet sáhkada avtak birra, lehkusa máná, æjgáda jali barggoguojme. Sij li empáhtalattja.</p>
<p>Stuorra sieradus le mánás tjajmmat jali suv siegen tjajmmat Luondo bieles máná ájttsi gåktu ållessjattuga sijáj ulmutjahtti ja sijá birra sáhkadi. Jus duola dagu muhtem ållessjattuk álu nammat avta máná namáv gå rijdo tsahkká ni, de dat nammaduvvam mánná soajttá vásedit sån aneduvvá skælmman ja uhtsep árvvusattjan. Ja soabmása soajtti tjabu dáv gåvåv allasisá aj adopteriji. Ietjá máná gudi dáv vuojnni ja gulli soajt tá duodaj válldi juojddáv dájs guottojs massta gietjijt gulli. Ja dát namma dum mánná de soajttá sjaddá uhtsep árvvusasj ståhkamráddnan. Danen ij goassak galga vastet mánájda jali mánáj birra ságastit jali sijájt juoktá karakteriserit. Sæmmi láhkáj le sijájs tjajmmat ja ironi ja. Dat soajttá mánáj iesjdåbdov vahágahttet ja mánáj árkka biejvev dårvodibmen ja urmmagin dahkat, ja navti soajttá ålles juohkusa birás biejsteduvvá.</p>
<p>Máná sihti ietjasa árkkabiejvev vájkkudit Ållessjattuk galggá máná guládallamsignálajt vuojnnet, dajt dålkkut ja mánájn guládallat suv premissaj milta. Ájnegisáj iesjdåbdduj, mentála varresvuohtaj ja iehtjádij aktijvuohtaj le ájnas jut iehtjáda dádjadi suv ájggomusájt juogu dal li bágoj jali rumájgielajn javladuvvam. Barggij dahkamusá li juohkka diŋŋga hukso- ja oahppam dilijs gitta iehpeformála aktisasjvuohtaj mánáj árkkabæjvvás asj dagoj, ståhkama ja tuvraj baktu. Máná vas galggi bessat fáron mierredit mánájgárddebiejve sisanov. Sijá soapptsom le dan duogen jut bargge sijájt gulli ja vuojn ni rumájgiela ja gulldalime baktu vaj sijá <span type="quote">«jienav»</span> árkkabiejven gulli. Duola dagu javlli máná sij sihti sæbrrat mánájgárde guovdásj dåjmajt plánit ja árvustallat, ja sij sihti aj iesj mierredit makta galggi dájda dåjmajda oassálasstet (Bratterud aktan iehtjádij 2010). Ietjá buojkulvis le máná javlli muhttijn ij le hávsske jali tjabu balláji gå bælkkudalli. Danen sihti ållessjattuga sidjij galggi dábálasj jienajn ságastit. E ga lijkku iehtjáda gulli ållessjattuga sidjij suhtti. Danen le ájnas jut bargge ájádalli gåktu ulmutjahtti, sijá rållav ja ulmutjahttemav ja dáv árvustalli daj dárboj ja sávadusáj gáktuj ma mánájn li.</p>
<p><em type="italic">Juohkka ållessjattuk vásstet bisodit </em><em type="italic">luohtádusáv væráldij majna mánná le riegádam. </em></p>
<p>Friddja Knut Løgstrupa milta</p>
<p>Máná dárbahi aktijvuodav ållessjattugij Muhtem máná javlli vásedi ållessjattuga ælla ållema rájen gå dárbahi aktijvuodav sijáj. Soajttá stuorra hássta lus barggijda ållit juohkka ássjev. Sierraláhkáj råhtos ájgijn gånnå ållo sæmmi bále dáhpáduvvá dagu gå praktihkalasj dahkamusá dáhpáduvvi sæmmi buohta gå máná huvsov dárbahi. Danen le viehka ájnas buorre rutijnajt ásadit vaj máná bessi ållessjattugij lahka. Ájádallit gåktu máhttebihtit biejvev buoremus láhkáj hiebadit vaj máná nav ålov gå máhttelis máhtti didjij boahtet gå dárbahi. Árvustallit rutijnajt duolloj dálloj ja åhtsit gåktu máhttebihtit sajen liehket mánájda.</p>
<p><em type="bold">Oajvvadusá ájádallamij ja aktisasjbargguj </em></p>
<p>A. Majt galga/galggabihtit dahkat vaj juohkka máná gasskavuodav buoredihpit? Dagá muhtem listav dåjmaj majt sidá/sihtabihtit gæhttjalit. Á. Gåktu galga/galggabihtit viehkedit vaj ådå mánájgárddemáná, nuoramusá sierraláhkáj sebradahteduvvi aktisasjvuohtaj?</p>
<p>B. Gehtja masi máná lijkkuji, ja majt sihti ienep dahkat mánájgárden. D. Gehtja majna máná e soaptso mánájgárden. Aloda stuoráp mánájgárddemánájt tjielggit majt javlli, gå dán birra sáhkadihpit.</p>
<p>E. Dagá plánav gåktu máhtá/máhttebihtit muhtema dájs dárbojs ållidit. (Gehtja B ja D.) Tjadáda plánav, ja sáhkada mánáj tjadádijn.</p>
<p>F. Mij dijájt hieret sajenihtte liehket mánájda árkkabiejven?</p>
<p>Gåktu máhttebihtit dilev buoredit?</p>
<p>G. Ságastit gaskanihtte mij le ieridis suohttasa ja ironija gaskan. H. Guorrasit majt máhttebihtit/galggabihtit dahkat jus vásedihpit muhtem vastet ságas mánnáj jali máná birra.</p>
<p>I. Ságastit gåktu máhttebihtit buorre åvddågåvå baktu vielediddje ja gierddis ulmutjahttemav åvdedit.</p>
<p><em type="italic">Mánájda galggá ságastit sæmmi </em><em type="italic">láhkáj dagu gájka iehtjádijda. </em></p>
<p xml:lang="nno">Anne-Cath Vestly</p>
<p>Mánájgárdde galggá jasska ja hásstaliddje sadje mánájda Máná galggi ávvudallat ja hávsskudallat ietjá mánáj sie gen árkkabiejvedåjmaj, ståhkusij ja oahppamin mánájgárden. Máná gasskavuodajt åhtsåli ja vuoj nojt hábbmiji gitta dallutjis gå dán væráldij båhti. Mánájgárddemáná li sosiála dåjmadiddje gudi ietja vieh kedi ietjas ja iehtjádij oahppamij ja soapptsomij.</p>
<p>Mánáj moattebelak åvddånahttem dáhpáduvvá iehtjádij siegen Jus galggá sosiála aktijvuodajt ja prosessajt dádjadit ja sosiála máhtojt buktet de dat gájbbet aktisasjvuoda åtsådallamav ja oassálasstemav. Máná dárbahi arvusmahtte aktijvuodajn liehket jus galggi buoremus láhkáj åvddånahttet. Huksodilij, ståhkama ja oahppama tjadá iehtjádij aktiduvvá, ietjá bágoj javladum gájka bæjvvásasj dilijn mánájgárden. Máná oahppi iehtjádij siegen lieh ket ájnegis vásádusáj, gæhttjaladdamij ja åtsådallamij baktu. Duola dagu de åvddåni ájádusá ietjasa dagoj ja ulmutjahttema birra dan vuodon massta ietja åtsådalli. Máná galggi oahppat ietjasa ja guhtik guojmesa várajda válldet. Vaj galggi iehtjádijt huksat ja ehtalasj tjielggi dum láhkáj válljit de máná dárbahi iehtjádij siegen bessat máhtojt ja tjehpudagájt åvddånahttet. Iehtjádij siegen juojddáv nahkat le mávsulasj oasse árkka biejves.</p>
<p>Gå máná li aktan, de li bargge oassálasste Máná dárbahi huksoulmutjijt gudi nahki sijá guládallam signálajt vuojnnet ja dádjadit. Ållessjattuga galggi oassálasstet mánájgárddemánáj árkkabæjvváj ja sijájt doarjjot. Danen gåvvidip barggij sajev, rållav ja viehkev aj dán kapihttalin mij sisadná mánáj gasskavuoda tsieggimav, gasskavuodajt ja sosiála aktijvuodav gaskanisá. Bargge li guovdásj ressurssa gå ie tjasa ræjddon adni gå mánáj barggi. Liekkos, huvsulasj ållessjattuga gudi juohkka hattjav vuojnni, duodasti ja dåhkkidi li ájnas oasse máná sosiála oahppamis ietjá mánáj siegen.</p>
<p>Máná dárbahi rájájt majt dádjadi Máná bierriji bessat oassálasstet hábbmit dárbulasj rájájt ja njuolgadusájt mánájgárde sæbrástallamin. Navti árkkabiejve birástagá dádjaduvvi ja árvvon aneduvvi. Ållessjattuga gaskosti aktisasj, tjielgas ja dádjadahtte njuolgadusájt ja rájájt mánájda, ja gájka bargge dajt åskåldisát árkkabiejven tjuovvu. Gáhtti val ráje muhttijn mierreduvvi diles ja ulmutjis. Ållessjattuga tjielggasit bágoj ja dagoj baktu vuosedi majt árvvon adni, ja siján li positijva ráje ja njuolgadusá mánáj siegen.</p>
<p>Bargge gehtjadi mánáj aktijvuodav Gå bargge mánájt gehtjadi de oadtju viehka moadda vuogas diedo ma li dárbulattja vaj mánáj åvddånahttemav doarjju. Galggi mánájt ålles ájge gehtjadit, ja de hæhttuji liehket gåhtsemin. Ållessjattuga gudi berusti ja dåjmalattjat mánáj arenan oassálassti, bessi buorak láhkáj gehtjadit ja gullat mij dáhpáduvvá sijá aktijvuodan. Máná gudi subtsasti iehtjádijs návroduvvi jali givseduvvi, javlli dát álu dáhpáduvvá dakkir sajijn gånnå ållessjattuga ælla. Danen le ájnas fysihkalasj birra sav hiebadit vaj várddasin sjaddá. Bargge hæhttuji liehket diedulattja ja ájádallat mánájjuohkusa sosiála prosessaj birra. Mánáj vásádus galggá álggo ja vuodo gåktu ållessjattuk mánáv vállji viehkedit ja vijddásappot gå galggá åvddånahttemav doarjjot.</p>
<p>Muhttijn árvvet juo mij le dáhpáduvvamin Bargge hæhttuji gæhttjalit ájttsat juo gå mánáj aktijvuohta tjadnu ja nievrep guovlluj manná. Dákkir ájttsa ma vuodo le álu åtsådallam. Ihkap dábálasj le Lars hådjån jus hilgoduvvá, ja de tjierru ja viehká tjiehkát. Ihkap Liv, gå moaret gå Vilde dinosaurav válldá, sjaddá gássket ja ruohkkat. Ållessjattuk gæhttjal dáv juo åvddå giehtaj gáhttit ja doarjjot. Návti máhttá mánná 3. Gasskavuoda ja aktijvuohta mánáj gaskaniesj viehkev oadtjot dádjadit gå tsahkkán. Ájnas le máná dåbdojt jur dalloj duodastit. Mánná galggá bessat hådjå nit jali suhttat. Valla dav majt mánná dahká ij ållessjattuk galga dåhkkidit. Ij le vuogas bádan vaddet, ja ij le dåhkkidahtte iehtjádijt vahágahttet vaj báktjani. Åvddålijguovlluj bargge gæhttjali modellerit ja åvddån låggŋit ietjá vuogijt ma luluji vejulasj strategijan mánnáj maŋenagi.</p>
<p>Máná muhttijn dárbahi ållessjattugijt gudi fátta válldi Ij aktak mánájgárdde máhte ållåsit hieredit muhttijn hæhkkat soames tjiektjá jali tsábbmá, návrot jali ålgoldahttá, valla bargge gudi dåppe li hæhttuji dájt dáhpádusájt giehtadallat. Vuostatjin hæhttuji máná iesj oadtjot ájgev ganugit jali ulmutjahttemav rievddat. Sæmmi båttå le ållessjattugij duogen jåhtelit ganugahttet dáhpádusájt gånnå iehtjáda gierddi juogu de fysihkalattjat jali psyhkalattjat. Ållessjattuga hæhttuji berustit ja dåhkkidit mánáj dåbdojt já vásádusájt majt jur dalloj gåvvidi. Máná dárbahi huvsulasj ållessjattugijt gudi sidjij vaddi vejulasjvuodav ietjasa dåbdojda oahpásmuvvat, vaj máná ájge nalluj iesj galggi nahkat dåbdojt identifiserit ja vuojnnusij buktet ja dajt nahkat giehtadallat. Galggá val javllat ij le dåhkkidahtte gå iehtjádij vuosstij bahájt dahki, ja dættoda juohkkahattja duogen le máná mánájgárden soapptsu. Ij la val ulmme juohk kahasj galggá avtalágásj, valla farra mánájt diehtten dahkat ja sijájt doarjjot vaj aktijvuohta iehtjádij lasjma gin ja buorren sjaddá ja navti ávvus.</p>
<p>Máná dárbahi vásedit gåktu rijdojt tjoavddet Berustimrijdo ja fábmospela duolloj dálloj tsahkkáni mánáj gaskan. Bargge guhti vuojnná rijdov mánáj gaskan, bierri álgo rájes vuorddelasstet vehi ja dib ddet mánájt gæhttjalit iesj rijdov tjoavddet. Jus máná e ietja nagá rijdov tjoavddet, máhttá ållessjattuk viehkedit såbadiddjen ja doarjodiddjen. Jus máná juoj ddáv javlli, de ållessjattuk ja guoskavasj máná gulldali juohkka hattja tjielggidusájda. Gæhttjala ássjev juohkkat guovlos gehtjadit. Ájnas le garvvet nabddemis avtak vuojtten ja vuojtádallen. Máná gudi li gássjelis dáhpádusáv vásedam galggi bessat iejvvit ållessjattugav guhti le jasska, sebradahtte ja buoragit sijájt várajda válldá. Máná gudi li dahkam juojddáv majt ettjin galga, galggi vásedit ållessjattuk ij sijájt duobbmi jali hilgo, valla tjielgga sit diedet dát ij lim dåhkkidahtte, ja sæmmi båttå sijáj dåbdojt dåhkkit ja vuoset vieledimev ja liekkosvuodav. Loahpe le suhttat, valla ij le loahpe tsábbmet. Ållessjattuk galggá aj vuosedit mánnáj jáhkká. Dibde mánáv iesj buktet oajvvadusájt tjoavddusijda, ságastit gaskanihtte sijáj birra ja dibddit mánájt gæhttjalit dav tjoavddusav masi ienemusát jáhkki. Máná gudi li baháv dahkam dárbahi dalánagi vuojnnut ja dåhkkiduvvat ietjá dilen majna nagádi, duola dagu iehtjádij siegen biebbmobiev de birra jali tuvran sæmmi biejve. Ájnas le mánáj ressursajt jåhtuj biedjat. Álggo le dat majt máná åvdutjis bukti, ja daj máhtudagáj åvddånahttemav doarjjot.</p>
<p>Máná álu válljiji strategijajt ma sidjij dåbdduji ávkken Moarre álu dasi gullu jut dakkár dile badjáni gånnå ájnegis máná berustime ja dárbo båhti ietjá mánáj vuosstij. Jus muhtem mánná moaddi váset oadtju gåk sihtá jus snjihtju jali vuoptajt gabes gå le moaren, de galla soajttá dáv strategijav åvddålijguovlluj adná. Ållessjattuk máhttá mánnáj diededit majt dákkár dahko mierkki iehtjádijda ja mánnáj iesj. Navti soajttá viehkedit mánáv ietjá láhkáj dahkat gå moarát.</p>
<p>Máná dárbahi strategijav gåktu rijbbat Máná dárbahi vuogev gåk dahkat gå návroduvvi, hárdeduvvi jali ålgoduvvi. Moatten mánán le repertoárra mav árkkabiejven adni. Muhtem mánájda soajttá ávkken ietjá mánájt gehtjadit jali ållessjattuga siegen ájádallat muhtem strategijaj birra vaj nahká ietjas strategijajt vijddá but åvddånahttet. Duola dagu rájáv biedjat jus juoga sjaddá ilá ållo jali unudis. De máhttá vuosedit dån/dåj iehtjádijda ganugit galggi, ierit mannat iesj ja/jali viehkev ållessjattugis anodit. Máná máhtti aj gæhttjalit iesj åvdåsvásstádusáv válldet navti vaj iehtjádij åvdås ållessjattugav åhtsi. Navti máná hárjjáni morála åvdåsvásstádusáv válldet.</p>
<p>Gå máná ietjá láhkáj ulmutjahttáji de soajttá mærkkan e soaptso Bargge hæhttuji nahkat dåbddåt nievres aktijvuoda mer kajt ja dåjmalattjat barggat vaj dá e åvddåna jali vi bá. Mánájt gehtjadi ájge tjadá ja berusti jus sijá ulmut-</p>
<p><em type="italic">Mánájt ij iehtse jurra dan diehti gå máná li, </em><em type="italic">ájnat gå sijáj rádnastallá gå sijájt bajásgæssá. </em></p>
<p>Gabriel García Márquezjahttem muhttijn rievddá. Ájge miehtáj sij ham vuojnni mánájt ja vuojnni jus ietjá láhkáj ulmutjahttáji. Dábálasj mærkka mánán ij le buorre dille, le gå mánájgárddáj e sidá. Ietjá merka soajtti liehket máná gudi ietján li ávon ja mihá, sjávvuni, hådjåni ja aktu soapptsu. Dåjmalasj máná soajtti ståhkamis ieret giesset, binnep aktij vuodav válldet ja passijva sjaddat. Mánná guhti åvdd åla le buoragit ietjá mánáj aktijdam, soajttá juolodis sjaddá, birra viehkal, sjuddi, iehtjádij ståhkusijt biejsstet ja gierddamahtesvuodav vuosedit ja suhttat. Muhtema soajttá vájbbi ja nagerduvvi, ållessjattugijda girmmodi jali ienebut tjierru gå åvddåla. Iehtjádijn soajttá gássjelisvuoda bårråt jali oadet.</p>
<p>Návrrot, hárddet jali ålgodit le agev subjektijva ássje Mánná hæhttu iesj bessat subtsastit gåktu dille mánájgárden le. Unnemus máná e bágoj buvte subtsas tit jus juoga le buorre, bávtjas jali gássjel, valla rubmahijn ja iehpeverbála guládallamvuogij máhtti subtsastit gåktu árkkabiejvve le. Maŋenagi bukti máná ienebut subtsastit gåktu sijá dåbdo, dárbo ja ájádusá li. Ållessjattuga máhtti sijáj ságastit gåktu sijá dille le, majna ihkap e soaptso, jali mij sijá mielas le bávtjas jali gássjel mánájgárden. Ienemus vuorrasap mánáj bessi ållessjattu ga giehttot dan birra majt vuojnni, dan birra mánáj ságastit. Valla gáhttijit val stuoráp mánájda aj soajttá gássjel ájádusájt ja dåbdojt tjielggit. Muhtema soajttá e besa javllat dav majt sihti juohkusin gånnå li moadda máná, iehtjáda ihkap e ájtsa dåhkki iehtjádij ságastit gássjelisvuodaj birra jali ihkap e sida avtanik ságastit dán birra. Ihkap e ga nagá bágoj javllat e soaptso, jali mij dat vihken le. Bargge vuojnni mánáj rumájgielav, mimihkav, dåbdoj åvddånbuktemav ja gåktu iehtjádij aktidi. Gæhttjali mánáj ságastit, gulldali majt javlli ja biedji dættov gávnnat majt máná ajtu gæhttjali javllat.</p>
<p>Máná dárbahi ållessjattugijt gudi åvdåsvásstádusáv válldi Mánná guhti návroduvvá jali vájveduvvá, ij le dasi sivvan, ja mánná gev ståhkusis ålgodi jali illasti ij ga dan åvdås vássteda. Agev le barggij åvdåsvásstádus dákkir gássjelisvuodajt giehtadallat mánájgárden. Ållessjattugij duogen le aj várajda válldet dav mánáv guhti le bahájt dahkam, suv sebradahttet ja viehkedit aktijvuohtaj.</p>
<p><em type="bold">Oajvvadusá ájádallamij ja aktisasjbargguj </em></p>
<p>A. Makkir hásstalusá vuojnnebihtit mánáj aktivuodan?</p>
<p>Massta bierribihtit dálla berustit?</p>
<p>Á. Majt dagá/dahkabihtit jus muhtem mánná javllá ij soaptso?</p>
<p>Válljit muhtem dåjmajt. Tjadádit dájt dåjmajt. Gåktu da doajmmi?</p>
<p>Ráddnavuohta le ájnas mánájda vájku man vuorrasa li Rádnastallam le æjvvalit aktijvuodan gånnå ájnegis dåbddå ietjas dåhkkiduvvam ja árvvon anedum jur navti gåktu sån le. Nuoramus máná li aj buorre rádna, ja moadda máná javlli gájk buoremus mánájgárdijn le ietjá mánájt iejvvit ja ietjasa rádnaj ståhkat. Ráddnavuohta mierkki máná dåbddi aktijvuodav ja oassálasstemav massta vas vuogas iesjdåbddo badján. Juohkusij gullut vaddá mánáj jasskavuodav ja sosiála tjadnusav. Vásádusá ietjá mánáj siegen soajttá gæjnno ådå ráddnavuodajda. Ráddnan sjaddat ja bissot le ájnas oasse sosialiserimprosessas ja nievres åvddånahttemav hieret.</p>
<p>Juohkka mánán galgaluluj edesik akta ráddna Muhtem máná javlli siján ælla ståhkamrádna mánájgárden. Gå diehtep man ájnas ráddnavuohta le, de ep máhte dåssju dåhkkidit muhtema vásedi siján ælla rádna jali dåbddi aktuvuodav. Guovdásj dahkamus barggijda le mánájt viehkedit nubbe nubbáj aktidit. Ållessjattuga máhtti duola dagu gåhttjot mánájt gudi dábálattjat e aktan ståga muhtem aktisasj doajmmaj jali ståhkusij, jali máhtti ådå ráddnavuodajt alodit gå målsodimlanján rievddadi jali rájdov tuvrajn målsudi. Vásádusá smáv juohkusijn åssudagáj rastá soajtti aj álggon ådå aktivuodaj da ja rádnastallamij. Ájnas le galla gehtjadit dákkir ådå ráddnavuoda soajtti rasje. Bargge gudi snivva tjuovvu ájttsi gå máná ådå rádnajt gávnni ja gáhttiji dákkir prosessajt massimis. De ij galga juohkusij da juohket vaj mánájt ierit, jali sijájt fássta sajij da biedjat biebbmobievden jali æjvvalimsajen.4. Ráddnavuohta</p>
<p><em type="italic">Ij lim galla aktak rádnaj dagá sihtat </em><em type="italic">viessot vájku lidjin gájka ietjá buore. </em></p>
<p xml:lang="est">Aristoteles</p>
<p><em type="bold">Oajvvadusá ájádallamij ja aktisasjbargguj </em></p>
<p>Majt máhtá/máhttebihtit dahkat mánáj ráddnavuodav doarjotjit?</p>
<p>Sosiála máhtto le tjoavdos hávsskes mánájgárddáj Máná li riegádam sosiála, ja ållessjattugij ja iehtjádij guládalli sihke rubmahijn ja gielajn. Sosiála máhtto sisadná buktet guládallat ja iehtjádij siegen doajmmat iesguhtik aktijvuodan. Dát máhtto le guovdátjin vaj ájnegis mánná galggá vuorbástuvvat ja hávsskudallat, ja vaj galggá árvvon aneduvvat ráddnan ja avtaárvvusattjat ietjá mánáj siegen oassálasstet. Mánná guhti buoragit dåj iehtjádij siegen bierggi, máhttá sihke aktisasjvuohtaj hiebadit ja vuojnnusin liehket sajenis. Dutkam vuoset mánáj tjehpudahka rádnastahttját le lahkasit tjanádum sijá sosiála máhttuj. Sosiála máhtto le muhtem tjoahkke tjehpudagájs ma luondulattjat mánáj aktivuohtaj gulluji, duola dagu iesjdåbddo, empatija, prososiála ulmutjahttem, ietjastallam ja iesjkontrolla. Makkir tjehpudagá li ávkken le dile ja aktijvuoda duogen. Ållessjattugij aktijvuodajn mánájgárden åvddånahtti máná dav sosiála máhtov mav dárbahi ietjá ulmutjijda ållåsit.5. Sosiála máhtto</p>
<p type="listitem">Moallánagáj tjielggidusá ma luluji ávkken barggij tjielggidussaj   sosiála máhto gáktuj</p>
<p type="listitem">iesjdåbddo: dåbddåt ietjas árvov, ietjas dåhkkidit, dåbddåt ietjas    dåhkkiduvvam, sisŋálasj gievrrudagáv dåbddåt ja buorre miella allasis</p>
<p type="listitem">empatija: iehtjádij vuojnojt, ájádusájt ja dåbdojt dádjadit, nahkat   iehtjádij dilev dádjadit, ármestit, vieledit ja dåbdojt dålkkut ja dádjadit</p>
<p type="listitem">prososiála ulmutjahttem: gå dujna li buorre, sosiála guotto ja gå    nagá duola dagu måvtåstuhttet, berustit, huksat, viehkedit ja  iehtjádij juogadit</p>
<p type="listitem">ietjastallam: ietjas ja ietjas vuojnojt buorre láhkáj buktet, duosstat    juogosdættov vuosteldit, álgadit ja oassálasstet ståhkusijda ja  ságastallamijda ma juo li jådon, oassálasstet váni gatjádallamis ja  iehtjádijt gåhttjot fárruj</p>
<p type="listitem">iesjkontrolla: iesjguhtik dilláj hiebadit, rijdojt tjoavddet ja ietjas    dárbojt ja hálojt binnedit dakkir dilijn gånnå kompromissa, vuoro ja aktisasj mærrádusá gájbbeduvvi.</p>
<p>Empatija le guovdásj máhtto mánájgárden Empatija le makta buktá iehtjáda dilev dádjadit ja gåktu sujna le. Sån guhti le empáhtalasj nahka ieridit ietjasa ja iehtjádij ájádusáj ja dåbdoj gaskan. Navti nahká dádjadit nágin ietjes máhttá vissa dáhpádusáv vásedit ietjá láhkáj gå dån iesj. Empahtalasj ulmusj ij dåssju nagá vuojnnet jus nágin ietjes le håjen jali ávon, valla aj manen dahká nuovti ja návti. Mánájgárden dat sisadná máná dåbddi juojddáv, duola dagu báktjani tjoajven gå vuojnni nágin ietjes le håjen, jali gå vuojnni nágin iehtjádav báktji. Dát le ållu vuodon mánáj aktivuodan. Empatijav álu vuojnná dagoj baktu. Máná soajtti usjudallat iesj lidjin máhttet dahkat juojddáv muhtem dilen mij le iehtjádij låssåt. Empatija baktu máná buorebut nubbe nuppijn guládalli, huksi ja viehkedi. Jus máná galggi nubbe nuppe lahka boahtet de hæhttu návti lieh ket. Ájnas le aj empatijav iehtjádijs vásedit iesjguhtik aktijvuodan. Máná empatija åvddån bæjválasj åtsådalla mijs. Ållessjattuga vuosedi sij mánáj prososiála dagojt dåhkkidi.</p>
<p>Buojkulvis gåktu máhttá sosiála máhtujn barggat mánájgárden Gájkin åvdemusát åvddån mánáj sosiála máhtto bæjválasj, iehpeformála aktijvuodan iehtjádij árkkabiejven. Ajtu válldep fárruj muhtem buojkulvisá gåktu muhtem mánájgárdde dættodi sosiála máhto bargov. Dáj buojkulvisájda aktan gullu dat ållessjattuga vehi stuoráp mánájt gåhttju ájádallat. Máná tjielggiji ietjasa ájádusájt, vuojnojt ja dåbdojt.</p>
<p>Formála ságastallama Formála ságastallama ieridi árkkabiejve ságastallamijs navti jut li plánidum ja ållessjattuk dajt jådet. Muhtem mánájgárde dakkir metodav adni majt gåhttju mánájsága stallamin jali mánájtjåhkanibmen. Máná usjudalli ja sáhkadi árkkabiejve vásádusáj birra ja dåbdoj ja ájádusáj birra ma li dasi tjanádum. Muhtema vuosedi gåvåjt majn li máná gudi iesjguhtik láhkáj aktan doajmmi, jali máná gudi iesjguhtik dåbdojt vuose di. Dákkir ságastallamijn dárbahi máná ájgev ájádalátjit. Ájádusájda ja dåbdojda bágojt biedji ja hárjjáni subtsastallat ja ietjas vuojnojt åvdedit. Gå iehtjádijda gulldali, bessi ássjev moattet bieles gehtjadit ja iehtjádij dilev dádjadit, dat mij empatijan gåhtjoduvvá. Goalmát sládja le filosofalasj ságastallama. Dákkir ságastallamij álggo le muhtem tjuolmma, ja máná usjudalli, ságastalli ja vásstedi gatjálvisájda masi ælla mierredum jali låhpalasj vásstádusá.</p>
<p>Girjálasjvuohta Ihkap gåvvågirje ja subttsasa lidjin rahpat ájádusájt ja ságastallamav dåbdoj ja ármestime ja iesjguhtik vejulasjvuodaj birra. Máná bessi ságastit majt jáhkki ulmutja ájádalli ja dåbddi. Máhtti gæhttjalit dádjadit dáhpádusájt maj birra gulli, ja tjielggit manen ulmutja dahki navti gåktu dahki. Máhtti aj bessat subtsastit majt jáhkki dáhpáduvvá vijddásappot subttsasin, ja majt lidjin dahkat jus ietja lidjin dav vásedam.</p>
<p>Dramatiserim ja rollaståhkam Gå máná muhtem subttsasav dramatiseriji jali gå siján li muhtem rålla stågadijn de ham iehtjádij siegen dav dahki. Sæmmi bále bessi rollaj ja dáhpádusáj lahka. Navti máhttá mánáj empahtalasj máhtov buoredit. Ållessjattuga máhtti aj rollaspelav mánájda vuosedit. Dan sisadno máhttá muhtem guhti prososiála láhkáj ulmutjahttá jali tjielggasit dav buvte. Hiebadit sisanov mánáj álldarij ja máhtudahkaj. Kontrásta máhtti galla liehket tjielggasa, dagu nágin guhti iehtjádij juohká ja ietjes ij dav dagá, akta guhti viehket ja nubbe guhti hárddov jårgit ja ierit vádtsá sujsta guhti viehkev dárbaj. Maŋŋela galggabihtit ságastit mánáj majt li vuojnnám, vásedam ja ájádallam. Dibddit sijájt iesjguhtik dagojt árvustallat ja gåhttjut tjielggit manen sijá mielas juoga le vuogas jali håjes.</p>
<p>Guládallam le ájnas gå galggá dádjadit ja dádjaduvvat Nahkat ietjas rájájt biedjat navti jut giedajn ganugahttá jali javllaj <span type="quote" xml:lang="ron">«ale»</span> jus le juoga mav ij lijkku, le ájnas guládallam tjehpudahka mánájgárde árkkabiejven.</p>
<p>Sæmmi láhkáj le guovdátjin buktet iehtjádij signálajt dádjadit gåktu galggá jali bæssá ulmutjahttet, jali mij le sijá rájáj rastá. Bargge doarjju mánáv gå návti gæhttjaladdá ietjas árkkabiejven. Viehkeda mánáv guládallat ietjasa dåbdojt ja ájádusájt, ietjasa sávvamijt ja dárbojt åvddånbuktet ja iehtjádij dåbdojt, sávvamijt ja sidodijt dålkkut. Dási dárbahi máná ájgev iesjguhtiklágásj dilijn gæhttjaladdat moaddi ájge tjadá.</p>
<p>Giella le ájnas guládallamij Jus galggá iehtjádij siegen rijbbat de le ájnas gielav buktet. Máná gudi e buoragit njálmálattjat guládalá, soajtti báhtsi dåjs iehtjádijs. Jus ij heva buvte ságastit de soajttá dat aj le rijdoj sivvan. Duola dagu soajttá mánná gejn le ietjá iednegiella gå dárogiella asjmen sjaddat gå aktak ij suv dádjada, ja ij la dat makkirak ådås gå guovtejagák guhti ij ájn nagá ietjas dárbojt ja sávvamijt bágoj javllat, muhtem gaskav tsábbmá, nårddåt jali gásská gå asjmen sjaddá jali suhttá. Danen le gielajn dåjmalattjat ja systemáhtalattjat barggat mánájgárden buorre strategija vaj gasskavuodajt ja vuogas ja mássjke dis aktijvuodav åttjut mánáj gaskan gå li aktan ståhkamin. Dát le guovdásj oasse aktij vuodas árkkabiej ven. Duodden máhtti bargge dilev láhtjet ságastallamijda unnep mánájjuohkusijn gåsi gájka máná bessi oassálasstet ja vuojnnuji ja gulluji.6. Guládallamijn ja gielajn barggat</p>
<p><em type="italic">Juohkka ulmusj dárbaj ståhkat. </em></p>
<p xml:lang="est">Thomas Aquinas</p>
<p>Stuorra oasse mánájgárddebiejves le ståhkam Mánájgárdde galggá viehkken buorre mánná vuohtaj navti vaj mánná bæssá ståhkat hávsskudallama diehti. Ståhkam le vuodulasj iellem- ja oahppamvuohke. Stågadijn bessi máná mielajn ja berustimijn oassálasstet. Mánná guhti ståhká mánná ieridit ståhkamav ietjá dåjmajs ja ståhkamignálajt dålkkut. Máná gudi ståhki, vuojŋadalli, ållåsit sæbrri ja suohtastalli iehtjádij siegen. Stoagos le suohtastallama ja ávo ája, ja ståhkama baktu bæssá mánná ietjas ájádusájt åvddånbuktet ja dåbddåt sijá vásádusværált ajtu le dågålasj. Vuogas sosiála åvddånahttem dáhpáduvvá aktijvuodaj man ulmme le avtaárvvusasjvuohta oassálasstij gaskan dagu gå ståhki.</p>
<p>Máná åvddånahtti ståhkammáhtudagáv Máná galggi buktet ståhkusij sæbrrat ja dav bisodit. Mánáj ståhkám soajttá gássjel dádjadit, ja muhtem ståhku sa gájbbedi vásádusájt ja hárjjánimev. Moadda máná oahppi iehtjádijs gæhttjamis stågadijn, ja dav sij galggi bessat. Jus galggá viehkedit mánájda buorre ståhkammáhtudagáv åvdedit de hæhttuji bargge liehket dåppe gånnå máná ståhki. Ållessjattuga ståhkusav gehtjadi ja ájádalli majt vuojnni ja vásedi. Ájnas le gæhttjat ståhkusa aktijvuodav ja gáhttit gåktu åvddån. Ållessjattuga usjudalli gåktu iesj buoremus láhkáj máhtti viehkedit, jus galggi.</p>
<p>Máná sihti ållessjattugijt fárruj ståhkamij Máná álu ållessjattugijda tjuorvvu stågadijn. – Ge muv! Tjuorvvu mánná gå allagit suvdos jali boahtá tjerasta. Ja jur dav ham mánná sihtá: jut galggá vuojnnut ja ållessjattugis duodastuvvat. Sæmmi båttå dagu máná berusti ja ájgev gållådi gaskanisá stågadijn, sihti muhttijn aj ållessjattugijt ståhkamij sebradahttet. Gå ållessjattuk ståhkamij sæbrrá, de aktijvuohta ållessjattuga já máná gaskan muhtem oanegis båddåj sjaddá ietjálágásj gå árkkabiejven ietján. Mánná máhttá aktijvuodav stivrrit hæhkka, stoagos mielajn ja navti bessat iesj mierredit ja åvdedit ájádusájt, fantasiav ja dåbdojt. Sæmmi båttå vuojnná mánná ållessjattuk hiebat ja suv ájggomusájt vielet. Dákkir aktijvuodan máhttá mánná ietjas ståhkammáhtudagáv vijdedit. Suohtastallam ja gå dåbddå ávov juogat soajttá nanni ållessjattuga ja máná aktijvuodav ja soapptsomav.</p>
<p>Muhtem mánájda soajttá gássjel ståhkusij sæbrrat Muhtem máná e luondulattjat ståhkamij sebra, ja iehtjáda e rat besa fáron. Dási soajtti moadda ja målsugah tes sivá. Máná mánájgárddáj båhti iesjguhtik vásádusáj, ja ihkap ij mánájgárdde nuoges buoragit dåjma aktisasjarenan dájda ietjálágásjvuodajt dåhkkidittjat. Sosiála máhtto dárbbu jus galggá ståhkamij oassálasstet ja muhtem máná e buvte gájka sosiála máhtov mij gájbbeduvvá stågadijn, jali e gájka åsijt nuohkásit buvte. Mánná soajttá duola dagu ståhkusis gáhtot gå ij dádjada guládallamav mij le dán ståhkusin. Iehtjáda gudi dáv buoragit máhtti soajttá jådedi ståhkamav. Muhtem máná álu ålgoduvvi ståhkamis jali badjelgehtjaduvvi. Iehtjáda vas viehka álu jali agev oadtju passijva rollajt dagu liehket njuorak mánná jali bena muhtem ståhkusin. Barggij duogen le dat hiebadallat ståhkamav vaj stoagos sjaddá nav sebradahtte gå vejulasj, ja vaj bahás dago e biso.</p>
<p>Muhtem máná dárbahi doarjjagav ållessjattugijs stågadijn Ienemus máná ávos mánájgárden ståhki. Valla muhtem máná dárbahi viehkev ja doarjjagav barggijs vaj bessi ståhkusij sæbrrat. Ållessjattuk máhttá viehkedit dan dilláj mij le jur dalloj. Sæmmi båttå le ájnas vehi vuorddá ja ij ståhkamav boarkki jali stivrri. Ållessjattuk ståhkusij sæbrrá mánáj sidodi milta. Sån máhttá guojmmen oassálasstet vaj mánná nahká iesjguhtik ståhkamdilijt. Duola dagu soajttá mánná dárbaj viehkev dålkkut signálajt ietjá oassálasstijs, dádjadit mij dáhpáduvvá ja nahkat tjuovvut ståhkusav. Ållessjattuk máhttá aj viehke dit vaj máná ájádusá, vuojno, sávadusá ja ájggomusá gulluji vaj mánná dåjmalattjat ståhkusij sæbrrá. Dáj vásádusáj baktu soajttá mánná ietjas ståhkammáhtudagáv nanni.7. Mánáj aktijvuohta stågadijn</p>
<p>Máná dárbahi ådå impulsajt stågadijn Bargge gudi oassálassti gå stoagos álggá, máhtti ådå impulsajt vaddet, arvusmahttet ja viehkedit ståhkusav målsudallat. Máhtti viehkedit rollaájádusáv álgadit avta- ja guovtejagágijda gå dahkadalli. Vuorrasap mánájda máhtti ållessjattuga ådå ståhkusijt álgadit, duola dagu njuolgadusståhkusa jali ietjá aktisasj ståhku sa ma soajt ti ietjá mánájt sisadnet. Máhtti aj ådå ståhkamfáddagijt buktet. Aktisasj vásádusá dagu tuvrra muhtem båndorsijddaj, subtsas stáloj birra, filmma juhtusij birra juŋŋelin jali juoga massta máná berusti. Åhtsit vædtsagijt, vájku mánáj siegen, ja biedjit dajt vuojnnusij. Hiebadit ståhkam saljov. Ållessjattuga máhtti ståhkusij sæbrrat mánáj mielaj milta álgon ja de maŋŋela gæssá dit.</p>
<p>Máná muhttijn unnep ståhkamjuohkusijn soapptsu Muhtem mánájda le mánájgárddestoagos måttij mánáj sinna jali ålggon muodek, gássjel dádjadit, ilá ållo jali gássjelis oassálasstet. De soajttá vuogas bargge viehke di ásadit birrasav ja birástagáv ståhkusij. Ållessjattuk máhttá nágin gallegasj mánáj siegen ståhka goahtet muhtem tjiegan gånnå ij le nav juhtsa. Gå ælla nav moattes gej siegen galggi ståhkat de sjaddá álkkep mánájda dádjadit ståhkusa aktijvuodav ja ståhkamfáddagav tjuovvot. Ståhkamjuohkusa baktu dádjadi, struktuvrav vuojnni ja li jasska (E.B. Ruud 2010). Ållessjattuk aj buoragit vuojnná ståhkusav ja máhttá sjávot mánáj aktijvuodav gehtjadit ja ihkap doarjjot vuogas láhkáj. Dákkir juohkusa bierriji vihpat muhtem ájge vaj mánná nubbe nuppijn oahpástuvvi,</p>
<p><em type="italic">Månnå ájádusájn ståhkiv. Dajna ienemusát ståhkiv. </em></p>
<p><em type="italic">Ællim mujna nágin iehtjáda gejna ståhkiv. </em></p>
<p>Lars Saabye Christensengasskavuodajt tsieggiji, vásedi ja åtsådalli dákkir vuogas ståhkama baktu. Bargge máhtti dilev láhtjet vaj máná bessi åssudagáj rastá ståhkat vaj máná gudi dábálattjat e iejvvi bessi aktan ståhkat. Duola dagu soajttá hávsske mánájda sæmmi iednegielajn aktan ståhkat.</p>
<p>Máná bukti modellajt háddidallat Bargge máhtti mánájt viehkedit návti vaj li buorre rollamodella iesjguhtik ståhkamdilen ja vuosedit gåktu máhttá dahkat. Máhtti vuosedit gåktu ádnu ståhkusij sæbrrat, vuorov tjuovvu stågadijn, rollajt mierret ja rijdojt tjoavddá vuogas láhkáj. Sæmmi båttå máhttá ållessjattuk subtsastit gåktu ájádallá åvddål dahká majt dahká, vaj dile dádjadus ja dålkkum tjielggasit åvddån boahtá mánájda. Gå ságas de bessi máná dassta oahppat ja gæhttjaladdat ja hiebadallat iesjguhtik ulmutjahttem vuogev. Bargge ietja sebradahtte láhkáj ulmutjahtti. Duola dagu vuosedi gåktu sjiehtadit juohkkahasj mierret vehi jali gåktu ståhkusijt juogat. Ållessjattuga hæhttuji vuosedit mánájt vuojnni gå iesjguhtik sosiála tjehpudagáv bukti stågadijn. Duodasti mánájt ja nanniji sijá buorre aktijvuodav navti vaj dav kommenteriji ja vuojnnusij bukti. Navti máhtti máná luondulattjat modællan sjaddat nubbe nubbáj. Návti máhtti máná ja ållessjattuga aktan gæhttjalit, tsieggit ja ásadit struktuvrajt ma soajtti vihpat ájge nalluj.</p>
<p>Muhttijn máná rijddali stågadijn Muhttijn rijddali dale dagu gå guovtes sæmmi ståhkusijn sihtaba ståhkat, jali jus juohkusa sihti sæmmi, ráddjidum sajen ståhkat avta bále. Máná ståhkama baktu aj posisjoneriji. Bargge tjuovudi ja signálajt duodaj válldi. Muhttijn li mánájn ietjá gássjelisvuoda árvustallat majt iehtjáda sijáj ja sijáj ståhkama birra usjudalli. Muhttijn soajttá aj gássjel mánájda vuojnnet aktijvuodav sivá ja vájkkudusá gaskan gå li iehtjádij siegen. Ållessjattuga máhtti sijájt viehkedit dádjadit mij dal dáhpáduvvá, ja konkrehta dáhpádusájn sijájt bagádallat. Máhtti viehkedit såbadit ja kompromissajt gávnnat. Duola dagu jus mánná ståhkusis ålgoduvvá. Mánná vuojnná mij le dáhpáduvvam, valla ij agev iesj dádjada manen ij desti besa fárruj. Ållessjattuk le galla vuojnnám dát mánná le ståhkusav jådedam ja då iehtjáda li vájbbam sujsta mierredimes. Vuostatjin le ájnas ållessjattugij várajda válldet mánáv guhti le håjen gå dåbddå ietjas ålgoduvvam. Máhttá gatjádit mánás iesj jus sujna li oajvvadusá. Aktan máhtteba sáhkadit majt hiehpá dahkat ja dav arvustallat. Jali ållessjattuk máhttá mánáv ståhkusij vas máhttsat jus loabet ij ilá ålov galga mierredit dá bále. Gå rabás láhkáj guládallá, konkrehta láhkáj ja iesj viehket, de ållessjattuk mánáv bagádallá vuogas ja jasska láhkáj.</p>
<p><em type="bold">Oajvvadusá ájádallamij ja aktisasjbargguj </em></p>
<p>A. Giehttut vásádusájt gånnå lihpit buorak láhkáj mánáj ståhkamav viehkedam sijáj ævtoj milta, ja ságastallit gåktu ållessjattuga máhtti vuogas láhkáj mánáj ståhkamav viehkedit.</p>
<p>Á. Ságastit gåktu mánájgárdde máhttá dilev láhtjet smáv juohkusij ståhkamij, ja árvvaladdit mav máhttebihtit dan baktu ållit.</p>
<p>Máná sijda siegen barggat galggá liehket dåjma vuodo Gájkka majt mánájgárdde dahká, galggá liehket mánnáj buorren, ja lahka aktisasjbarggo sijdajn le ájnas vaj máná åvddånahttemav doarjju. Aktijvuohta mánájgárde ja sijda gaskan galggá rabás ja avtaárvvusasj. Barggij duogen le divna æjgádij siegen barggat navti vaj dåbddi gulluji, vuojnnuji ja fáron bessi. Æjgádijda le ájnas bargge sunnu mánás berusti ja li sajenisá ja jasska.</p>
<p>Æjgáda mánáv ådå arenaj tjuovudi Væhkkálahkkoj ja liegga guládallam æjgádij ja mánájgárde barggij gaskan le mánájda ja sijáj soapptsomij ávkken. Æjgáda ham buoremusát mánása dåbddi ja dat galggá aktisasjbargo vuodon. Æjgáda galggi bessat fáron mierredit mánáj árkkabiejvev mánájgárden. Ållessjattuga ja bargge mánáv iejvviji ienemus oassáj mánáv iesjguhtiga arenan ja aktijvuodan, ja danen soajtti mánáv vehi ietjáláhkáj dåbddi. Dáv máhtov lånudallat luluj ávkken gájkajda. Gå aktan gehtjat ja ájádallá de ihkap ienep ålleslasj vásádus mánás sjaddá vuodon buorre aktijvuohtaj sujna.</p>
<p>Æjgáda ja bargge bæjválattjat æjvvali Bæjválasj guládallam ja iehpeformála ságastallam máná ja mánájgárde dáhpádusáj birra le ájnas vuodon æjgátaktisasjbargguj. Navti æjgáda vásedi bargge vuojn ni, berusti ja huksi sijá mánáv, ja navti mánájgárddáj luohtedi. Gå æjgáda mánás viedtji, máhtti duola dagu vehi gullat udnásj dáhpádusáj birra, máná vásádusáj birra ja gåktu mánná vuojnunagi le bierggim. Dát le buorre álggo ållessjattugij ságastallamij mánájn udnásj biejve birra ja gåktu mánná le soapptsum. Dat le aj buorre álggo máná soapptsomav árvustalátjit ja vuogas vuohke gåktu mánájgárde siegen barggá.</p>
<p>Æjgáda li ájnas ressurssa Bargge ja æjgáda hæhttuji aktan barggat vaj ásat sebradahtte ja buorre psykososiála birrasav mij hieret gávkaluss jamav, iehpejasskavuodav, badjelgæhttjamav ja illastimijt. Bargge hæhttuji vuosedit sijá dagoj baktu sij æjgádijt ressurssan vuojnni, ja æjgádij viehkke le ájnas vaj máná soapptsu. Mánájgárde ulme ságastallam ja ájádallam, dagu mánájda luohtedit ja sijájt vieledit ja vuodulasj árvojt baddjen anedit dagu aktisasj vuohta, hukso, gierddisvuohta, guojmmeåvdåsvásstádus ja solidaritehtta bierri ålles ájge dagáduvvat ja bierri æjgádijda buojkulvisájt buktet mánájgárde árkkabiejves. Æjgáda ja mánájgárdde aktan barggi guottoj bargon ja aktan vásstedi mánájt doarjjot ja nannit. Æjgáda máhtti gietjijt gullat mij mánájgárden dáhpáduvvá ja de ájádusájt buktet maj baktu máhttá birrasav buoredit. Mánájgárdde máhttá liehket arena gånnå æjgáda guhtik guojmesa iejvviji ja værmástagájt tsieggiji.</p>
<p>Luondo bieles æjgáda mánása badjel måråsti Bargge hæhttuji tjielggasit javllat ållu luondulasj le jut mánájn muhttijn li hásstalusá gå galggi aktan liehket unnagattjan, ja ienemus máná duolláj dálloj unugis dáhpádusájt vásedi. Ajtu le bávtjas æjgádijda gå gulli ja vuojnni mánná ålgoduvvá, návroduvvá jali vájveduvvá. Gássjel le aj æjgádijda gå vuojnneba sunnu ietjas mánná muhttijn jali muhtem ájge iehtjádijt vájvet, návrot jali ålgolt. Dalloj hæhttuji bargge ietja tjielggit majt dahki árkkabiejven. Guovdásj oase li lahkavuohta mánájda, sijájt gehtjadit, ep dåhkkida bahás ulmutjahttemav, ja ållessjattuga mánáj aktijvuodav doarjju.</p>
<p>Æjgáda diedojt dárbahi Jus æjgáda ja bargge juo nubbe nuppev dåbddi de sjaddá álkkep gássjelisvuodaj birra giehttot. Gå iehpeformálattjat æjgádij giehttu gå iehtjáda li lahkusin, de le ájnas buorre láhkáj giehttot ja sisadno galggá ienemusát máná vásádusá ja tjehpudagá, aj sosiála tjehpudahka. 8. Aktisasjbarggo mánájgárde ja sijda gaskan</p>
<p>Jus mánná iesj le dåppe, de le luondulasj ållessjattuga suv fárruj válldi ságastijn. Bargge dættodi man ájnas le jut æjgáda dalánagi aktijvuodav válldi jus muhtem máná badjel måråsti, ja dættodi aj mánájgárdde jåhtelit æjgádijt diedet. Jus mánná iesj javllá ij soaptso, jali gå æjgáda jali bargge muhtem sivá diehti måråsti muhtem máná badjel jali li iehpesihkara, de hæhttuji aktan ságas tit ja tjoavddusijt ja aktisasj ulmijt gávnnat. Dáj ássjij birra galggá agev nielje tjalmij vuolen giehttot. Galggá rabás ságastallam gånnå bargge tjielggiji majt dahki ja gåktu dav dahki. Dættodit mánájgárde duogen le dát. Ságastit aj gåktu æjgáda máhtti dáv bargov tjuovvo lit ja doarjjot. Anedit lahka aktijvuodav ja guorrasit gåktu åvddålijguovlluj æjvvalit.</p>
<p>Æjgátságastallama li aktisasjbarggoarena Tiemá dagu <em type="italic">Mánájgárde barggo sosiála máhtudagájn, Mánájgárdde hábbmimárenan ja Vuogas psykososiá la birrasa mánájgárde dåbddomerka </em>li guovdátjin, ja li ávkálattja æjgátságastallamij sisadnon. Gåhttjut aj æjgádijt oajvvadusájt buktet man birra sihti aktisasjtjåhkanimijn ságastit. Dákkir tjåhkanimijn hæhttu mánájgárdde duodden æjgádijt diededit bæjvvásasj, hierediddje bargo birra mij galggá buorre psykososiála mánájgárddebirrasav hábbmit. Álge fáktáj ja árkkabiejvve dáhpádusáj. Ja de máhtti æjgáda juohkusijn giehttot jur dan fáddaga birra jali vissa gássjelisvuodaj birra ma fáttaj gulluji. Hiebasj má gájka aktan ságasti maŋŋela. Ihkap sjaddá luondulasj konkluderit juojddájn man gáktuj æjgáda ja mánájgárdde máhtti åvddålijguovlluj aktan barggat, jali sjiehtadit ássjev tjuovvo lit ja boahtte tjåhkanime árvustallat. </p>
<p><em type="bold">Oajvvadusá ájádallamij ja aktisasjbargguj </em></p>
<p>A. Ma li buorre æjgátságastallamij dåbddomerka? Á. Gåktu galga/galggabihtit ájge nalluj æjgádijt viehkedit buorre diedoj mánáska birra?</p>
<p>B. Makkir ássje birra sihtabihtit boahtte æjgátságastallamin giehttot? D. Plánit ja tjadádit æjgátságastallamav man sisadno le avtastallam mánájgárden.</p>
<p>Árvustallit tjåhkanimev, ja tjállit tipsajt maj de joarkkebihtit boahtte tjåhkanibmáj.</p>
<p>Jasska ållessjattuga mierkki soapptsom Gasskasasj rabásvuohta ja doarjja aktisasjbargon le ájnas barggijda. Juohkkahasj muhttijn boasstot dahká, ja ælla gájka biejve sæmmi buore. Jus barggobirás åbbålatt jat le dakkár gånnå ålov dåhkkit, de dassta badján jasskavuohta, luohtádus ja soapptsom. Aktisasj vuojnno jut gájka sihti dåjda iehtjádijda buorev, le buorre álggo. Vuogas le jus barggoguojme nubbe nuppev viehke di. Navti ij le sæmmi ållo stressa ja bargge dåjma lattjat barggi ja oassálassti. Bargge bierriji ájádallat ietjasa ulmutjahttema ja aktijvuoda birra ja aktan barggat vaj buoret barggoguojmij aktijvuoda kvalitehtav.</p>
<p>Bargge viehkedi mánájgárde birrasij ja kultuvrraj Ållessjattugij gasskavuoda ja aktijvuohta le ájnas mánájgárde psykososiála birrasij. Jasska bargge sebradahtte barggobirrasin li dagu lieggasin birrasij. Humor luluj vitamijnna árkkabiejven. Bargge gudi bargon soapptsu álu dåbddu dagu siján li ållo fámo. Sijá soapptsom iehtjádijda oabllu ja navti árkkabiejvve giehpe bun sjaddá.</p>
<p>Bargge åvdåsvásstádusáv juogadi Jus galggá buorre mánájgárddebirrasav de le ájnas bargge lahkasit aktan barggi ja vásstedi. De rádádalli makkir árvo galggi vuodon, ja ságastalli aktisasj guottoj da ma de li vuodon gå galggi guorrasit gåktu galggi dahkat. Juohkka ájnna hæhttu diedulattjat ájádallat njuolgadusáj ja rutijnaj birra ma árkkabiejvev stivrriji. Sæmmi båttå le juohkka avtan persåvnålasj vejulasjvuoda aktisasj rájáj sisbielen, ja dárbaj agev profesjonála láhkáj árvustallat árkkabiejvev.</p>
<p>Bargge gudi e rievddamijs balá soajtti kvalitehtav buoredit Bargge ájádalli majt vuojnni ja gulli gå li mánáj siegen, sá gasti majt vuojnni ja dåbddi mánájjuohkusin, ja ájá dalli ietjasa árvoj, guottoj ja dagoj badjel. Gå ålles barggovehka tjielggasit aktisasj prinsihpaj milta barggá, de ihkap mánáj árkkabiejvve sjaddá dádjadahtte, tjielgas ja navti jasska. Ienemus sádnesvuoda vijmak dåssjåni ja gájka aktisasjvuoda agev rievddi. Hæhttu agev plánajt, rutijnajt ja njuolgadusájt árvustallat ja rievddat dárbo milta vaj alla kvalitehtav bisot.</p>
<p>Jådediddje le guovdátjin gå galggá oahpástuvvat Jådediddje mánájgárde ållessjattugijt ja mánájt jådet. Dagu juohkka ietjá organisasjåvnån le ållo jådediddje duogen mij guosská barggij barggomiela måvtåstuhttemij. Jådediddjen le stuorra åvdåsvásstádus mánájgárde psykososiála birrasa åvdås. Dat gájbbet sån ájádallá ja ietjas máhtov mánáj åvddånahttema, oahppama, sosialiserima, gasskavuodaj ja gasskavuohtatsieggima birra buorre psykososiála birrasav tsieggitjit. Jådediddje hæhttu dåjmalattjat barggat buorre gasskavuodajt ásadit ållessjattugij gaskan, aktan æjgádij. Sån bierri vuojnnut ja nav guhkás gå vejulasj oassálasstet mánáj bæjválasj dahkamusájda ja vásádusájda vájku sujna le råhtto.</p>
<p>Jådediddje mánájgárde åvddånahttembargov jådet Bargge li tjåvda kvalitehttaj. Danen le ájnas jådediddje virggájbiedjá tjiehpes ållessjattugijt ja jådet ållesájggása sj ja guhkesájggásasj åvddånahttem bargov. Bargge dárbahi teorehtalasj máhtov, praktihkalasj buojkulvi sá ma teorijav sajájdahtti, ja ietjas åtsådallamijt. Jådediddje iesj bierri ådå dutkamav ja teorijav dåbddåt. Sån vaddá barggijda vejulasjvuodav ietjasa máhtudagáv nannit ja tjehpudagájt vijddábut åvddånahttet. Jådediddje barggijt doarjju vaj dåbddi bargujn nagádi. Astidit aktan ájádallat ietjas ja mánájgárde barggamvuogij birra le ájnas jus galggá ålles ájge bargo kvalitehtav buoredit. Jådediddje barggijda galggá jáhkket ja luohtedit. Sæmmi båttå galggá tjielggasit åvddån boahtet sujna li tjielgas vuorddemusá bargge buoragit barggi. Njuolgadusá mierreduvvi ja rutijna mierre-9. Barggij aktisasjbarggo buorre mánájgárddebirrasa vuoksjujduvvi barggij ja ållessjattugij siegen. Jådediddje hæhttu duodaj válldet ietjas rollav jådediddjen ja sjiehtadusájt ja njuolgadusájt tjuovvolit.</p>
<p>Jådediddje åvdet buorre aktisasjbarggobirrasav Jådediddje duogen le hábbmit organisasjåvnnåkultuvrav mij le nuoges rabás vaj bargge nuppe nuppev diede di vaj sjaddá vuodon bagádallamij, aktisasjbargguj, ájádallamij ja ieme vuogij rievddamij. Dán aktijvuodan dárbahi muhtema doarjjagav jådediddjes vaj li jasska ietjasa rollan. Iesj jådediddje galggá buorre rollabuojkulvissan. Sån hæhttu dalánagi dahkat juojddáv gå vuojnná bargge e heva guládalá. Pedagogaj siegen jådediddje barggijt bagádallá, æjgádij aktisasjbargov jådet ja tjuovvol måråstim-ássjijt.</p>
<p>Ij le dåssju jådediddje duogen Pedagoga li jådediddjáj ájnas doarjodiddje, ja sån galggá iehtjádijs viehkev oadtjot dárbo milta. Lahka aktisasj barggo pedagogalasj-psykologalasj dievnas tusájn le guovdátjin. Jus galggá ájnegis mánájt namájn nammadit, de hæhttu æjgádijs loabev gatjádit. Ájnas le árrat vuojnnet mánájt gudi psyko-sosiálattjat vájvástuvvi. Madi árabut dåjma jåhtuj biejaduvvi, dadi ienep dåjma lattja li sij. Gå ulmutjahttem tjanáduvvá de sjaddá gássjel tjålmav luovvit, ja soajttá barggo gájbbet ållo ressursajt.</p>
<p><em type="bold">Oajvvadusá ájádallamij ja aktisasjbargguj </em></p>
<p>A. Majt dahká dat ållessjattuk guhti le buorre buojkulvis mánájgárden? Á. Makkir kvalitehta bájnniji barggij aktisasjbargov? B. Majt máhttebihtit dahkat vaj nannibihtit barggevega aktisasjbargov? D. Gåktu galggi bargge nubbe nuppev gehtjadit ja viehkedallat?10. Girjálasjvuohta Bae, B.: <em type="italic">Gjensidige inkluderingsprosesser – muligheter i dagligdags samspill i barnehager. </em>Girjen Korsvold, T. (red.) (2011): <em type="italic">Barndom Barnehage Inkludering </em>, s. 104–129. Bergen: Fagbokforlaget </p>
<p xml:lang="nob">Bae, B. (2009): <em type="italic">Å se barn som subjekter – noen konsekvenser for oppvekst arbeid. </em>Girjen Mørreaunet, S., </p>
<p xml:lang="nob">Glaser, V., Lillemyr, O.F. og Moen, K.H. (red.): <em type="italic">Inspirasjon og kvalitet i praksis – med hjerte for barnehagefeltet. </em>Oslo: Pedagogisk forum </p>
<p xml:lang="nob">Bjørnestad, E. og Pramlings Samulesson, I. (red.) (2012): <em type="italic">Hva betyr livet i barnehagen for barn under 3 år? En forskningsoversikt </em>, Oslo, Høgskolen i Oslo og Akershus, rapport 2012, nr. 9 </p>
<p xml:lang="nno">Bratterud, Å., Sandseter, E.B. og Seland, M. (2012): <em type="italic">Barns trivsel og medvirkning i barnehagen </em>. NTNU, Samfunnsforskning AS </p>
<p xml:lang="nno">Greve, A. (2007): <em type="italic">Vennskap mellom små barn i barnehagen. </em>Doktorgradsavhandling. Universitetet i Oslo, institutt for spesialpedagogikk. Oslo: Unipub </p>
<p xml:lang="nob">Gulbrandsen, L. og Eliassen, E. (2012): <em type="italic">Kvalitetsarbeid i barnehagen. Rapport fra en undersøkelse av strukturell kvalitet høsten 2012 </em>. NOVA Rapport 2012 </p>
<p xml:lang="nob">Lamer, K. (1997): <em type="italic">Om å fremme barns sosiale kompetanse. Teoriboka </em>. Oslo: Gyldendal </p>
<p xml:lang="nob">Nordahl, T. (2012): <em type="italic">Kvalitet i barnehager vurdert ut fra resultater fra spørre undersøkelsene. Kap. 6 i Barnehagen som læringsmiljø og danningsarena. En artikkelsamling om forsknings og utviklingsarbeid i 17 barnehager i Hedmark. </em>Sunnevåg, A.K. (red.) Høgskolen i Hedmark. Oppdragsrapport 9-2012 </p>
<p xml:lang="nob">Máhttodepartemænnta (2011): <em type="italic">Rammeplan for barnehagens innhold og oppgaver </em></p>
<p xml:lang="nob">Raundalen, M. og Schultz, J.H. (2011): <em type="italic">Barn av virkeligheten, Læring for livet. </em>Oslo: Universitetsforlaget </p>
<p xml:lang="nob">Ruud, E.B. (2010): <em type="italic">Jeg vil også være med! Lekens betydning for barns trivsel og sosiale læring i barnehage </em>n. Oslo: Cappelen akademisk forlag </p>
<p xml:lang="nob">Sigsgaard, E. (2008): <em type="italic">Kjeft mindre </em>. Oslo: Cappelen akademisk forlag </p>
<p xml:lang="nob">Øksnes, M. (2010): <em type="italic">Lekens flertydighet. </em>Oslo: Cappelen akademisk forlag </p>
<p xml:lang="nob">Østrem, S. (2008): <em type="italic">Barns subjektivitet og likeverd. Et bidrag til diskusjon om barnehagens pedagogiske innhold og etiske forankring. </em>Doktoravhandling. Teologisk fakultet. Universitetet i Oslo </p>
<p xml:lang="nob">Poasstaadræssa: Utdanningsdirektoratet Postboks 9359 Grønland 0135 Oslo Guossidimadræssa: Schweigaards gate 15 B 0191 OSLO</p>
<p>Telefåvnnå 23 30 12 00 Telefáksa 23 30 12 99 www.utdanningsdirektoratet.no</p>
</body></document>
