<document xml:lang="smj" id="no_id"><header><title/><genre code="admin"/><author><unknown/></author><wordcount>328</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/Filer/Regelverk/Tidlig-innsats/Foreldreinfo/Spesialpedagogisk-lulesamisk.pdf?epslanguage=no</origFileName><parallel_text xml:lang="sma" location="spesialpedagogisk-sorsamisk.pdf_epslanguage=no.pdf"/><parallel_text xml:lang="sme" location="spesialpedagogisk-nordsamisk.pdf_epslanguage=no.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Sierrapedagogalasj viehkke vidá minuhtan </em><em type="bold">- dunji gut le æjgát </em></p>
<p>Jus duv mánán li sierra hásstalusá, le sujna riektá sierrapedagogalasj viehkev oadtjot. Mánájn le riektá viehkev oadtjot riegádime rájes, vájku mánájgárden vádtsá jali ij.</p>
<p>Sierrapedagogalasj viehkke máhttá buojkulvissan liehket hárjjidallam, arvusmahttem jali doarjjo mánájgárde barggijda.</p>
<p>Viehkke galggá liehket hiebadum duv máná dárboj milta.</p>
<p>Jus dån jali iehtjáda gudi mánáv dåbddi lihpit mårålasj duv máná åvddånime birra, galggá suohkan ja PP-virgge árvustallat ja bagádal at máná dárboj birra. Åvddål gå duv mánná oadtju sierrapedagogalasj viehkev, galggá suohkan ájnnegismærrádusáv mierredit.</p>
<p><em type="bold">Majt mierkki </em></p>
<p><em type="bold">Pedagogalasj – psykologalasj virgge (PP-virgge) </em></p>
<p>Virgge mij bagádallá suohkanav hiebadime birra mánájda gænna li sierralágásj dárbo.</p>
<p><em type="bold">Ássjediehttelasj árvustallam </em></p>
<p>Dokumænnta PP-virges mij vuoset jus mánná sierrapedagogalasj viehkev dárbaj, ja mij oajvvat makkir fálaldagá mánná, æjgáda jali mánájgárdde viertti oadtjot.</p>
<p><em type="bold">Ájnegismærrádus </em></p>
<p>Girjje suohkanis mij subtsas jus mánán le riektá sierrapedagogalasj viehkev oadtjot jali ij, ja gåktu viehkke galggá liehket. Dån máhtá agev ájnegismærrádusáv gujttit.</p>
<p><em type="bold">Majt máhtáv suohkanis vuorddet? </em></p>
<p type="listitem">Sij galggi</p>
<p type="listitem">duv oassálasstet ja dujsta gatjádit åvddål mærrádusájt mierredij duv máná birra</p>
<p type="listitem">árvustallat jus duv mánná sierrapedagogalasj viehkev dárbaj</p>
<p type="listitem">ánodit PP-virges ássjediehttelasj árvustallamav jus dån gatjáda, jali jus suohkana jali mánájgárde milta le dárbbo sierrapedagoglasj viehkev</p>
<p type="listitem">mierredit ájnegismærrádusáv mij subtsas jus oahppe galggá sierrapedagogalasj viehkev oadtjot jali ij, ja gåktu viehkke galggá liehket.</p>
<p type="listitem">Sierrapedagogalasj viehkev vaddet mánnáj nav gåk le tjielggidum ájnegismærrádusán.</p>
<p>Bærrájgæhttjat vaj tjálálasj diedádus dagáduvvá sierrapedagogalasj viehke ja máná åvddånahttema birra akti jahkáj</p>
<p><em type="bold">Majt máhtáv mån dahkat? </em></p>
<p type="listitem">Dån gut le æjgát</p>
<p type="listitem">máhtá gájbbedit suohkan galggá guoradal at jus duv mánná sierrapedagogalasj viehkev dárbaj</p>
<p type="listitem">galga oasev vál det ja guorrasit åvddål suohkan ánot PP-virgge galggá guoradal at mánáv</p>
<p type="listitem">galga oasev vál det ja guorrasit åvddål suohkan mierret sierrapedagogalasj viehkev mánnáj</p>
<p type="listitem">galga tjálálasj diedádusáv oadtjot akti jahkáj máná sierrapedagogalasj viehke birra ja árvustallamav máná åvddånahttema birra.</p>
<p type="listitem">Máhtá gujttit jus mánná ij sierrapedagogalasj viehkev oattjo</p>
<p>Máhtá gujttit sisano, tjadádime jali viehke organiserima birra</p>
<p><em type="bold">Mån sidáv ienep diehtet! </em></p>
<p>Dån máhtá låhkåt ienebuv sierrapedagogalasj viehke birra www.udir.no/tidliginnsats ja www.fubhg.no. Dát diehto dåssju dárogiel aj gávnnu.</p>
</body></document>
