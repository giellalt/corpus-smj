<document xml:lang="smj" id="no_id">
  <header>
    <title/>
    <genre code="admin"/>
    <author>
      <unknown/>
    </author>
    <wordcount>550</wordcount>
    <conversion_status type="standard"/>
    <availability>
      <free/>
    </availability>
    <submitter name="Kevin Brubeck Unhammer" email="unhammer@fsfe.org"/>
    <origFileName>http://www.udir.no/PageFiles/82639/Foreldrebrosjyre_Nasjonaleprover_2014_Lulesamisk.pdf</origFileName>
    <parallel_text xml:lang="nno" location="foreldrebrosjyre-nasjonaleprover-2014-bm-nn.pdf"/>
    <parallel_text xml:lang="nob" location="foreldrebrosjyre-nasjonaleprover-2014-bm-nn.pdf"/>
    <parallel_text xml:lang="sma" location="foreldrebrosjyre_nasjonaleprover_2014_sorsamisk.pdf"/>
    <parallel_text xml:lang="sme" location="foreldrebrosjyre_nasjonaleprover_2014_nordsamisk.pdf"/>
    <metadata>
      <uncomplete/>
    </metadata>
    <version>XSLtemplate $Revision$; file-specific xsl  Revision; common.xsl  $Revision: 154948 $; </version>
  </header>
  <body>
    <p>Diedo nasjonála  gæhttjalimij birra</p>
    <p>Æjgádijda gejn li máná 5., 8. ja 9. jahkedásen</p>
    <p><em type="bold">Julevsámegiellaj</em> </p>
    <p>Dåssju åhpadiddje ja skåvllå bessi juohkka ájnna oahppe båhtusijda. Åhpadiddjijn ja skåvlåjn li sjávodisvælggo ájnegis oahppe båhtusijs.</p>
    <p><em type="bold">Mij le ådå jagen 2014? </em>Dán jage rájes bæssá adnet ieŋŋils ja riekknim nasjonála gæhttjalimij båhtusijt navti váj mihtti åvddånimev ájge tjadá. Dat mierkki skåvllå ja suohkan vuojnni jus oahppe båhtusa åvddåni. Váj bæssá álkkebut tjuovvolit de galggi båhtusa dán jage rájes åvddånbuvteduvvat muhtem ådå skalan Skoleportenin. Dáppe almoduvvi skåvlå, suohkana, fylka ja ålles lánda båhtusa. Oahppe oadtju gullat makkir dásen li dagu åvddåla. </p>
    <p>Dát ij sámegiela gæhttjalimijda guoska. Dáppe båhtusa åvddån biejaduvvi gasskamærrásasj tjuorgaj milta juohkka gæhttjalimen dagu åvddåla.</p>
    <p><em type="bold">Li gus dujna gatjálvisá? </em>Válde aktijvuodav skåvlåjn jali maná mijá næhttabielijda: </p>
    <p><em type="italic">www.udir.no/nasjonaleprover</em> </p>
    <p><em type="bold">Manen nasjonála gæhttjalime?</em> Nasjonála gæhttjalime galggi vuosedit makta oahppijn li vuodulasj tjehpudagá låhkåmin ja riekknimin. Dát aj gullu åsijda ieŋŋilsgiela fágas. </p>
    <p>Vuodulasj tjehpudagá li:</p>
    <p type="listitem"><em type="italic">•  digitála tjehpudagá</em> </p>
    <p type="listitem">
      <em type="italic">•  njálmálasj tjehpudagá </em>
    </p>
    <p type="listitem">
      <em type="italic">•  buktet låhkåt </em>
    </p>
    <p type="listitem">
      <em type="italic">•  buktet riekknit </em>
    </p>
    <p type="listitem"><em type="italic">•  buktet tjállet</em> </p>
    <p>Dá tjehpudagá li ájnnasa gájkka fágaj oahppamij ja åvddånahttemij, ja li vuodon dasi gåktu oahppe galggi skåvlån ja maŋŋela iellemin rijbbat.</p>
    <p>Gæhttjalime riekknimin ja låhkåmin ælla gæhttjalime dárogiela, sámegiela ja matemátihka fágajn, ájnat li låhkåm ja riekknim vuodulasj tjehpudagá hárráj gájkka fágaj gasskasasjulmijda. Ieŋŋilsgiela gæhttjalime dættodi låhkåmdádjadusáv, báhkoboanndudagáv ja grammátihkav.</p>
    <p>Skåvllå galggá diedojt gæhttjalimijs ávkástallat ietjá diedoj gáktuj oahppij birra. Gæhttjalime båhtusa galggi aneduvvat gå vuodulasj tjehpudagáj barggá ja aktelasj árvustallamin. Aktelasj árvustallama ulmme le oahppamav åvdedit ja váj máhttá åhpadimev hiebadahttet.</p>
    <p><em type="bold">Gudi galggi makkir gæhttjalimijt tjadádit?</em> Nasjonála gæhttjalime galggi tjadáduvvat 5., 8. ja 9. jahkedásen vuodoskåvlån. Oajvvenjuolgadussan le jut gæhttjalime li bákkulattja gájkka oahppijda. Oahppe 5. ja 8. jahkedásen galggi gæhttjalimijt tjadádit låhkåmin, riekknimin ja ieŋŋilsin. </p>
    <p>Oahppe 9. jahkedásen galggi gæhttjalimijt tjadádit låhkåmin ja riekknimin. Dá gæhttjalime li sæmmi gå 8. jahkedáse gæhttjalime.</p>
    <p>Oahppe 5., 8. ja 9. dásen nuortta-, oarjjel- ja julevsámegielajn vuostasjgiellan galggi tjadádit nasjonála gæhttjalimijt låhkåmin sámegiellaj. Dá oahppe galggi aj tjadádit nasjonála gæhttjalimijt riekknimin sámegiellaj.</p>
    <p>Skåvllå máhttá åhtsåt oahppe gudi sierraåhpadimev jali sierra giellaåhpadimev oadtju nasjonála gæhttjalimijs bessi. Dá oahppe val e galga automáhtalattjat bessat. Galggá liehket tjielgas gæhttjalime boados ij le heva ávkken oahppe oahppamij åvddålijguovlluj.</p>
    <p>Juska ájnegis oahppen le rievtesvuohta bessat, de máhttá oahppe iesj jali æjgáda mierredit jus oahppe huoman galggá gæhttjalimev tjadádit.</p>
    <p><em type="bold">Makkár dahkamusájt galggi oahppe tjoavddet?</em> Gæhttjalimijn li tevsta, gåvå ja dahkamusá gatjálvisáj. Oahppe vásstedi rabás dahkamusájda ja válljimdahkamusájda. Rabás dahkamusájn galggi oahppe vásstedit ietjasa bágoj jali tállaj, madin válljimdahkamusá mierkkiji oahppe galggi avtav moattet vásstádusájs válljit. </p>
    <p>Gæhttjalime li navti dagádum jut li álkkes, gasskamuttulasj ja gassjelis dahkamusá váj hiehpi oahppijda juohkka tjehpudakdásen.</p>
    <p>Næhttabielen <em type="italic">www.udir.no </em>gávnnuji buojkulvisá dahkamusájs ma aneduvvi nasjonála gæhttjalimijn. Dánna aj gávnnuji åvdebuttjas elektråvnålasj dahkamusá ieŋŋilsin ja riekknimin. </p>
    <p><em type="bold">Gudi oadtju gæhttjalimij båhtusijt diehtet?</em> Oahppe ja æjgáda oadtju åhpadiddjes diehtet gå gæhttjalime båhtusa li gárvvása. Ájnegis skåvlåj båhtusa galggi aneduvvat vuodon åhpadimev hiebadittjat. Åhpadiddjijda le dagáduvvam bagádus mij tjielggi gåktu máhtti båhtusij barggat. </p>
    <p><em type="bold">Goassa galggi gæhttjalime tjadáduvvat?</em> </p>
    <p><em type="bold">Biejvve8. dásseGæhttjalimvuohke</em> </p>
    <p>Gasskavahko 17.9.Låhkåm 8. ja 9. dásen Páhpergæhttjalime Gasskavahko 17.9.Låhkåm sámegiella 8. ja 9. dásse Páhpergæhttjalime 15.9.–10.10.Riekknim 8. ja 9. dásseElektråvnålasj gæhttjalime 15.9.–10.10.Ieŋŋils 8. dásse Elektråvnålasj gæhttjalime</p>
    <p><em type="bold">Biejvve 5. dásseGæhttjalimvuohke</em> </p>
    <p>Gasskavahko 15.10.Låhkåm 5. dásse Páhpergæhttjalime Gasskavahko 15.10.Låhkåm sámegiella 5. dásse Páhpergæhttjalime 13.–25.10.Riekknim 5. dásseElektråvnålasj gæhttjalime 13.–25.10.Ieŋŋils 5. dásseElektråvnålasj gæhttjalime</p>
    <p>Gæhttjalimájgge le 90 minuhta låhkåmin ja riekknimijn, madin gæhttjalimájgge ieŋŋilsin le 60 minuhta.</p>
    <p>Telefåvnnå 23 30 12 00</p>
    <p><em type="italic">www.udir.no</em> </p>
  </body>
</document>
