<document xml:lang="smj" id="no_id"><header><title>PP-dievnastus ja sierraåhpadibme</title><genre code="admin"/><author><person firstname="" lastname="Udir" sex="unknown" born="" nationality=""/></author><year>2018</year><wordcount>396</wordcount><conversion_status type="standard"/><availability><license type="standard"/></availability><origFileName>https://www.udir.no/globalassets/filer/regelverk/tidlig-innsats/foreldreinfo/lulesamisk_spesundervisning_foreldre.pdf</origFileName><parallel_text xml:lang="nob" location="spesundervisning_foreldre_nob.pdf"/><parallel_text xml:lang="sma" location="spesundervisning_foreldre_sma.pdf"/><parallel_text xml:lang="sme" location="spesundervisning_foreldre_sme.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Jus duv mánán ij la nuoges ávkke dábálasj åhpadimes, de soajttá sujna l riektá sierraåhpadibmáj. Sierraåhpadibme máhttá buojkulvissan liehket oahppe barggá ietjá oahppoulmij milta gå ietjá oahppe, jut lijgge åhpadiddje jali viehkkeåhpadiddje klássa oahppijt tjuovvu jali jut oahppe sierra vædtsagijt oadtju. Sierraåhpadibme galggá máná dárbojda hiebaduvvat. Jus dån jali nágin ietjes guhti mánáv dåbddå mårås jut mánán ij la nuoges ávkke åhpadimes, galggá skåvllå gæhttjalit duv mánnáj buorebut hiebadit. Jus dat ij la nuoges de hæhttu skåvllå ja</p>
<p>PP-dievnastus árvustallat ja bagádallat máná dárboj birra, ja skåvllå hæhttu ájnegis mærrádusáv mierredit. PP-dievnastus máhttá fágaj rastá aktan barggat bájkálasj dásen, degu varresvuohtadievnastusájn jali mánájsuodjalusájn, ja stáhta dásen degu Statpedajn jali Mánáj- ja nuorajpsykiatrijajn (BUP).</p>
<p>PP-dievnastusán la sjávodisvuohtavælggogisvuohta.</p>
<p><em type="bold">PEDAGOGALASJ-PSYKOLOGALASJ DIEVNASTUS (PP-DIEVNASTUS) </em>Dievnastus mij rádijt vaddá skåvlåjda, suohkanijda ja fylkkasuohkanijda gåktu hiebadit mánájda, nuorajda ja ållessjattugijda gejn li sierralágásj dárbo. </p>
<p><em type="bold">ÁSSJEDIEHTTE ÁRVUSTALLAM </em>Dokumænnta PP-dievnastusás mij vuoset jus mánná sierraåhpadimev dárbaj, ja mij oajvvat makkir fálaldagá mánná, æjgáda jali mánájgárdde bierriji oadtjot. </p>
<p><em type="bold">ÁJNEGIS MÆRRÁDUS </em>Girjje skåvlås mij subtsas jus duv mánán la riektá sierraåhpadibmáj jali ij, ja gåktu viehkke galggá liehket. Besa ájnegis mærrádusáv gujttit. </p>
<p><em type="bold">INDIVIDUÁLA ÅHPADIMPLÁDNA (IÅP) </em>IÅP galggá vuosedit sierraåhpadime ulmijt ja sisanov ja la barggonævvon åhpadiddjijda </p>
<p type="listitem">Majt máhtáv skåvlås vuorddet? Skåvllå galggá</p>
<p type="listitem">gáhttit jut gájkka la mánnáj buorren</p>
<p type="listitem">duv oassálasstet ja dujsta gatjádit åvddål mierredi juojddáv duv máná birra</p>
<p type="listitem">mánájn ja æjgádij ságastit, ja máná kárttit dárbo milta</p>
<p type="listitem">gåhttjot PP-dievnastusáv ássjediehtte árvustallamav dahkat jus dav ánoda, ja jus skåvlå mielas mánná sierrapedagogalasj viehkev dárbaj</p>
<p type="listitem">ájnegis mærrádusáv mierredit mij javllá jus mánná galggá sierraåhpadimev oadtjot jali ij, ja gåvvidit gåktu åhpadibme galggá liehket</p>
<p type="listitem">mánnáj sierraåhpadimev vaddet navti gåktu la ájnegis mærrádusán ja IÅP:an gåvviduvvam</p>
<p type="listitem">dahkat tjálalasj rapportav sierraåhpadime birra ja máná åvddånahttema birra akti jahkáj</p>
<p type="listitem">bærrájgæhttjat jut dån ja duv mánná oadtjobihtte diehtet mij árvustallam karakteraj ja daj dagi nuorajskåvlån merkaj, åvddål mierredihppe.</p>
<p type="listitem">Majt máhtáv dahkat? Dån gut la æjgát</p>
<p type="listitem">máhtá gájbbedit skåvllå galggá guoradallat jus duv mánná sierraåhpadimev dárbaj</p>
<p type="listitem">ságastallat duv juorrulime birra PP-dievnastusájn ja skåvlåjn åvddål vuoseduvvá</p>
<p type="listitem">galga oasev válldet ja guorrasit åvddål skåvllå PP-dievnastusáv gåhttju duv mánáv guoradallat ja árvustallat</p>
<p type="listitem">galga oasev válldet ja guorrasit åvddål skåvllå mierret sierraåhpadimev duv mánnáj vaddet</p>
<p type="listitem">galga akti jahkáj tjálalasj diedádusáv oadtjot máná sierraåhpadime birra ja árvustallamav máná åvddånahttema birra</p>
<p type="listitem">besa gujttit jus mánná ij sierraåhpadimev oattjo</p>
<p type="listitem">besa gujttit sierraåhpadime sisanov, tjadádimev ja organiserimav</p>
<p type="listitem">besa mierredit jus duv mánná galggá árvustaláduvvat karakteraj dagi nuorajskåvlån daj fágajn gånnå oadtju sierraåhpadimev</p>
</body></document>
