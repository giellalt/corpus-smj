<document xml:lang="smj" id="no_id"><header><title/><genre code="admin"/><author><unknown/></author><wordcount>530</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/Upload/Nasjonale_prover/2013/Foreldrebrosjyrer/UDIR_Foreldrebrosjyre_2013_Lulesamisk.pdf</origFileName><parallel_text xml:lang="sma" location="udir_foreldrebrosjyre_2013_sa_rsamisk.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Julevsámegiellaj / lulesamisk</p>
<p>Æjgádijda gejn li máná 5., 8. ja 9. dásen</p>
<p>Diedo nasjonála gæhttjalimij birra 2013</p>
<p><em type="bold">Ma li nasjonála gæhttjalime, ja manen </em><em type="bold">li miján nasjonála gæhttjalime? </em></p>
<p>Nasjonála gæhttjalime galggi árvustallat makta skåvllå vuorbástuvvá oahppe vuodomáhtov låhkåmin ja riekknimin ja muhtem mudduj ieŋŋilsgielan åvddånahttet.</p>
<p type="listitem">Vuodulasj máhto li:</p>
<p type="listitem">njálmálattjat åvddånbuktet</p>
<p type="listitem">tjálalattjat åvddånbuktet</p>
<p type="listitem">låhkåt</p>
<p type="listitem">riekknit</p>
<p type="listitem">digitála nævojt adnet</p>
<p>Dá tjehpudagá li ájnnasa oahppamij ja åvddånahttemij juohkka fágan ja li ájnnasa mij guosská gåktu oahppe skåvlån rijbbi, ja maŋŋela iellemin.</p>
<p>Gæhttjalime riekknimin ja låhkåmin ælla gæhttjalime fágajn dárogiella, sámegiella ja matematihkka, ájnat låhkåm ja riekknim vuodulasj máhtton fágaj rastá. Ieŋŋils gæhttjalime tjalmostahttá låhkåmdádjadusáv, báhkoboanndudagáv ja grammatihkav.</p>
<p>Skåvllå hæhttu gehtjastit diedojt gæhttjalimijs aktan ietjá diedoj oahppij birra. Gæhttjalime galggi ávkken ájnegis oahppe åvddånahttemij aktisasjbarggon åhpadiddje, oahppe ja ållessjattuga gaskan.</p>
<p><em type="bold">Gudi galggi gæhttjalimijt tjadádit ja </em><em type="bold">makkár gæhttjalimijt galggi oahppe </em><em type="bold">válldet? </em></p>
<p>Nasjonála gæhttjalime tjadáduvvi 5., 8. ja 9. dásen. Oajvvenjuolgadus le gájka oahppe galggi oassálasstet. Ierit bessam rektoris mierreduvvá.</p>
<p type="listitem">Máhttá bessat jus</p>
<p type="listitem">le oahppe guhtimuttjan le riektá sierraåhpadibmáj jali oahppe riektájn sierra dárogielåhpadibmáj, ja gånnå sæmmi båttå</p>
<p type="listitem">le tjielgas gæhttjalimbåhtusa e heva åhpadimev vájkkuda</p>
<p>Vájku oahppen le riektá bessat, de máhttá oahppe iesj jali dådja æjgádin ajtu mierredit oahppe galggá gæhttjalimev tjadádit.5. ja 8. dáse oahppe galggi nasjonála gæhttjalimijt tjadádit låhkåmin, riekknimin ja ieŋŋilsgielan. Oahppe 9. dásen galggi nasjonála gæhttjalimijt tjadádit låhkåmin ja riekknimin. Dá gæhttjalime li sæmmi degu 8. dáse gæhttjalime.</p>
<p>Oahppe 5., 8. ja 9. dásen gejn le nuortta-, oarjje- ja julevsámegiella vuostasjgiellan galggi tjadádit nasjonála gæhttjalimijt riekknimin sámegiellaj.</p>
<p>Ieŋŋils ja riekknim li elektråvnålasj gæhttjalime. Låhkåmgæhttjalime tjadáduvvi páhppára nanna.</p>
<p><em type="bold">Makkir dahkamusá galggi oahppe </em><em type="bold">tjoavddet? </em></p>
<p>Gæhttjalime li moaddaválljimdahka-musá ja rabás dahkamusá. Rabás dahkamusájn galggi oahppe ietjasa bágoj jali tállaj vásstedit, madi moaddaválljimdahkamusá galggi oahppe válljit avtav jali moadda vásstádusájt.</p>
<p>Gæhttjalime båhtusa galggi vaddet diedojt oahppij birra juohkka dásen.</p>
<p>Danen li gæhttjalimijn álkkes, mutták ja gássjelis dahkamusá.</p>
<p>Oahppodirektoráhta næhttabielijn gávnnuji buojkulvisá dahkamusájs ma nasjonála gæhttjalimijn aneduvvi.</p>
<p>Dánna gávnnuji aj åvdep elektråvnålasj dahkamusá ieŋŋilsgielan ja riekknimin.</p>
<p><em type="bold">Gudi bessi båhtusijt ávkkit? </em></p>
<p>Oahppe ja æjgáda galggi diedov åhpadiddjes oadtjot gæhttjalime båhtusij birra gå da li gárvvása.</p>
<p>Suohkanij ja fylkaj båhtusa almoduvvi mijá næhttabielen Skoleporten. Ep skåvlåj båhtusijt almodi. Skåvlå ja suohkana máhtti válljit ietjasa båhtusijt almodit.</p>
<p>Almodimláhka gájbbet hæhttup skåvlåj båhtusijt vaddet gå gatját bessat oahpásmuvvat. Ájnna tjuoldos le jus ájnegis oahppe máhtti identifiseriduvvat. Danen gávnná ájnegis skåvlåj båhtusijt avijsajn ja næhttabielijn.</p>
<p>Rektor ja suohkan bessi skåvlå båhtusijt gæhttjat. Dá båhtusa galggi aneduvvat váj oahppe oahppamav buoret.</p>
<p>Åhpadiddje ja skåvllå e besa ájnegis oahppe båhtusijt almodit.</p>
<p><em type="bold">Li gus dujna gatjálvisá? </em></p>
<p>Válde aktijvuodav duv skåvlåjn.</p>
<p>Lågå ienebut dáppe:</p>
<p>Lågå ienebut dáppe: www.udir.no/nasjonaleproverhttp://skoleporten.udir.no/</p>
<p><em type="bold">Gæhttjalime tjadáduvvi 37. vahko </em><em type="bold">rájes gitta vahkkuj 44 </em></p>
<p>Oahppe gudi e besa nasjonála gæhttjalimijt tjadádit mierredum gæhttjalimbiejve, galggi bessat gæhttjalimijt maŋŋela tjadádit.</p>
<p><em type="bold">Vahkko Biejvve </em></p>
<p><em type="bold">Gæhttjalibme ja dásse </em></p>
<p><em type="bold">Gæhttjalimsládja </em>37 </p>
<p>Gasskavahko ragátm. 11. b.</p>
<p>Låhkåm 5., 8. ja 9. dáse</p>
<p>Páhpergæhttjalime 38</p>
<p>Ragátmáno 16.-20. b.</p>
<p>Ieŋŋils 5. dásse</p>
<p>Elektråvnålasj gæhttjalime39</p>
<p>Ragátmáno 23.-27. b.</p>
<p>Ieŋŋils 8. dásse</p>
<p>Elektråvnålasj gæhttjalime42</p>
<p>Gålgådismáno 14.-18. b.</p>
<p>Riekknim 5. dásse</p>
<p>Elektråvnålasj gæhttjalime43 ja 44 Gålgådism. 21. b. - basádism. 1. b.</p>
<p>Riekknim 8. ja 9. dáse</p>
<p>Elektråvnålasj gæhttjalime</p>
<p><em type="italic">Låhkåma ja riekknima gæhttjalimájgge le 90 minuhta, madi ieŋŋils gæhttjalimájgge le 60 minuhta. </em></p>
<p><em type="bold">Julevsámegiellaj / lulesamisk </em></p>
<p xml:lang="eng">Magnolia design as</p>
<p>Telefåvnnå 23 30 12 00 www.utdanningsdirektoratet.no Biehtsemánon 2013</p>
</body></document>
