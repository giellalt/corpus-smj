<document xml:lang="smj" id="no_id"><header><title/><genre code="admin"/><author><unknown/></author><wordcount>546</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/Upload/Nasjonale_prover/2012/lærerbrosjyre/laererbrosjyre_ls.pdf</origFileName><parallel_text xml:lang="sma" location="laererbrosjyre_ss.pdf"/><parallel_text xml:lang="sme" location="laererbrosjyre_ns.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Åhpadiddjijda </em></p>
<p><em type="bold">Gåktu nasjonála gæhttjalimijt </em><em type="bold">adnet oahppamij vædtsagin? </em></p>
<p><em type="bold">Ådå máhttelisvuoda tjuovvolibmáj </em>De le dal dujna máhttelis oadtjot ienep diedojt ietjat oahppejuohkusa båhtusijs ruvábut gå åvddåla. Ulmmen le dån galga oanegasj ájge gæhttjalimij maŋŋela máhttet adnet båhtusijt åhpadimev hiebadittjat ja oahppijt ja åvdåsvásstediddjijt diededittjat båhtusij birra. PAS;an le oanegasj ájge tjadádimij maŋŋela máhttelis oadtjot álkkes riekknimárka analyserimvædtsagav, mij dujna vaddá diedoj dáj birra: - majt juohkka dahkamus mihtti - galles máhttin tjoavddet dahkamusájt nasjonálalattjat ja duv oahppejuohkusin (gássjelisvuodamihtto) - makkár fágajda dahkamusá låhkåmin ja riekknimin máhtti tjanáduvvat - makkár formáhta dahkamusájn li - duv oahppejuohkusa båhtusa buohtastahtedum nasjonála dásijn - båddåsasj poeŋgmihto rijbbamdásijda Båhtusijt majt oattjo gå dáv vædtsagav aná, e galga rapporteriduvvat, ájnat aneduvvat pedagogalasj tjuovvolibmáj ietjat oahppejuohkusin. Ådå åhpadiddjebagádusájn ájnegis gæhttjalimijda, máhtá låhkåt majt galga dahkat gæhttjalimij <em type="italic">åvddåla </em>ja <em type="italic">maŋŋela </em>, ja <em type="italic">tjadádaládijn </em>. Dánna oattjo praktihkalasj rádijt gåktu máhtá båhtusijt tjuovvolit. Bagádusájn gávna aj duov dáv oajvvadusáv resursajda ja låhkåmusájda ma gulluji låhkåm ja riekknim tjehpudagájda ja oassáj ieŋŋils fágas ma máhtti liehket ávkken gájkka åhpadiddjijda skåvlån. </p>
<p><em type="bold">Gåktu gæhttjalimijt ávkástallat gå oahp- </em><em type="bold">pamav árvustalá? </em>Le gåjt de niellja prinsihpa ma li ájnnasa oahppama árvustallambargon. </p>
<p>Dá prinsihpa li aj guovdátjin gæhttjalimijn. Prinsihpa li dutkamij vuodos ja máhtti tjanáduvvat åhpadahttijnárvustallamij mij le tjáledum åhpaduslága njuolgadustjállagin.</p>
<p><em type="bold">Oahppij máhtukvuohta oahppamij máhttá nanostuvvat jus: </em>1) dájdadi majt oahppat galggi ja mij sijájs vuordeduvvá 2) oadtju diedojt ruopptot ma sunji subtsasti bargo kvalitehta birra jali gåktu rijbbam le 3) oadtju rádijt gåktu máhttá ietjas bargov buoredit 4) jus le oasev válldám ietjas oahppambargos duola dagu ietjas bargov ja åvddånahttemav árvustallam </p>
<p><em type="bold">Oahppe galggi dádjadit mav galggi oahppat ja mij sijájs </em><em type="bold">vuordeduvvá </em></p>
<p>Gå gæhttjalimij ja árvustallamij barga, de le ájnas jut oahppe oadtju diehtet manen sidja árvustaláduvvi, ja mij sijájs vuordeduvvá.</p>
<p>Sáhkada danen oahppij mij le gæhttjalimijn ájggomussan, ja majt da mihttiji. Subtsasta oahppijda gæhttjalimij båhtusij ulmmen le oadtjot diehtet man rájen li oahppamin, ja dån dajnas máhtá sijáv vijddábut viehkedit. Muhtem oahppijda le gæhttjalimij hábme ihkap amás. Gárveda dajnas oahppijt dasi mij le vuordon, nav vaj sij máhtti dåbddåt jasskavuodav. Subtsasta oahppijda gåktu galggi vásstedit duov dáv dahkamustjerdajt, majt galggi dahkat jus e dahkamusáv dádjada, ja man mælggadav gæhttjalibme vihpá.</p>
<p>Gárveda oahppijt oattjotjit dahkamusájt majt e vásstedit rijba.</p>
<p>Vatte buojkulvisdahkamusájt ma gávnnuji Åhpadusdirektoráhta næhttabielen.</p>
<p><em type="bold">Vatte diedojt ruopptot ja rádijt vijddábut oahppamij </em></p>
<p>Árvustallama máhtti aneduvvat vattátjit oahppijda diedojt ruopptot ma subtsasti bargo kvalitehta birra jali gåktu rijbbi, ja rádijt gåktu sij máhtti ietjasa buoredit. Rijbadimtsuojggidusá ja diehto gæhttjalime dahkamusáj birra máhtti dunji vaddet oahppijdat vidjurij birra ja majt</p>
<p><em type="bold">Aktisasjbarggo åhpadiddjeguojmij </em><em type="bold">vuodulasj tjehpudagáj birra </em>Vuodotjehpudagá låhkåmin ja riekknimin li juohkka fágaj máhtudakulmij avtastahtedum. Juska tjehpudagá li iesj geŋga fágajn moatten láhkáj åvddånbuvtedum, de båhtusa li guoskavattja <em type="italic">gájkka </em>åhpadiddjijda ja ij dåssju dárogiela/sámegiela ja matemátihka åhpadiddjijda. Juohkka fágaj vuodo tjehpudagáj nannimij, le ávkálasj jut åhpadiddjeguojme daj jahkedásijn ma gæhttjalimijt tjadádi, aktan liehket gæhttjalimij båhtusijt analyserimin ja dágástallamin. </p>
<p>Gå båhtusij birra gæhttjalimijs aktisattjat ságastaláduvvá, máhtti åhpadiddje guojme oadtjot diehtet majna oahppe buoragit rijbbi, ja majna sij vierttiji ienebut barggat duon dán fágan.</p>
<p type="listitem">Ságastalá barggoguojmijnat</p>
<p type="listitem">Máhttet gus gåvådisáv ja viggamusájt båhtusijs vuojnnet?</p>
<p type="listitem">Le gus miján diedo ma båhtusijt duodasti jali e duodasta?</p>
<p type="listitem">Dágástallit gåktu sihtabihtit dajt oahppijt tjuovvolit gudi li nievrebun    jali buorebun gasskamieres.</p>
<p type="listitem">Majt dahki duv barggoguojme gå galggi ietjasa oahppijt tjuovvolit?</p>
<p>Ienep diedojt árvustallama ja gæhttjalimij birra gávna næhttabielen <em type="bold">www.udir.no </em></p>
<p>Telefåvnnå 23 30 12 00www.utdanningsdirektoratet.no</p>
</body></document>
