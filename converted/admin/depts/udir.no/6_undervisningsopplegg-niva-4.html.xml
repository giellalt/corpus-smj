<document xml:lang="smj" id="no_id"><header><title/><genre code="admin"/><author><unknown/></author><wordcount>2196</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="smj"/></multilingual><origFileName>http://veiledninger.udir.no/Samisk%20andrespr%e5k/www.udir.no/Lareplaner/Veiledninger-til-lareplaner/Revidert-2013/Samisk-som-andrespraak/Samegiella-nubbengiellan-samegiella-2-ja-samegiella-3/tabell-samisk/Undervisningsopplegg-Niva-4/index.html</origFileName><parallel_text xml:lang="nob" location="6_undervisningsopplegg-niva-4.html"/><parallel_text xml:lang="sma" location="6_undervisningsopplegg-niva-4.html"/><parallel_text xml:lang="sme" location="6_undervisningsopplegg-niva-4.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Udir.no - Åhpadimgárvvidus: 4. dásse</p>
<p type="title">Åhpadimgárvvidus: 4. dásse</p>
<p xml:lang="nob">Hovedinnhold</p>
<p><em type="bold">Dánna åhpadiddje gávnná buojkulvisájt gåktu máhttá barggat máhtudakmihtoj 4. dásen. </em></p>
<p>Dánna vuoseduvvá gåktu máhtudakmihto vuojnnuj båhti åhpadusmihttomierijn ,sisanon ja barggamvuogijn, gåktu vuodotjehpudagá åvtåsduhteduvvi ja gåktu åhpadus máhttá hiebaduvvat juohkka åvta oahppáj. Árvustallam bargadahttijn, gielladomena ja guhkásåhpadibme li gárvvidusán oase. 4.dásse le låhpalasj dásse sáme 3 aj.</p>
<p>Akta hásstalus Sáme 2 ja 3ajn le oadtjot oahppijt sámastittjat. Vuollelin vuoseduvvi máhtudakmihto oahppamplánas 4.dáses, ma tjoahkkáj doarjju njálmálasj guládallamav.</p>
<p>Dát buojkulvis vuoset drámá ja roallaoavdástallama tjadá gåktu oahppe máhtti ságastit sáme árbbedábálsj æládusáj birra. Buojkulvisá oajvvetjalmos le njálmálasj guládallam. Dán bagádallamin le máhtudakmihtto <em type="italic">oassálasstet ságastallamijda sáme árbbedábálasj æládusáj birra </em>váldedum maŋen. Sivva le, oahppamplánan 4. dásen le dát máhtudakmihtto sierra hásstalus. </p>
<p type="title">Máhtudakmihto</p>
<p><em type="italic">Njálmálas guládallam </em></p>
<p><em type="italic">Åhpadusá mihttomierre le oahppe galggá máhttet </em></p>
<list><p type="listitem">adnet báhkoboanndudagáv majt dárbaj bæjválasj iellemin</p>
<p type="listitem">åvddånbuktet drámá, roallaståhkusa ja improvisasjåvnå baktu</p>
<p type="listitem">adnet tállajt gå le ájgev ja biejvijt nammadime</p>
</list><p><em type="italic">Giella- ja kultuvrradiedulasjvuohta </em></p>
<p><em type="italic">Åhpadusá mihttomierre le oahppe galggá máhttet </em></p>
<list><p type="listitem">oassálasstet ságastallamijda sáme árbbedábálasj æládusáj birra</p>
</list><p><em type="italic">Tjálalasj guládallam </em></p>
<p><em type="italic">Åhpadusá mihttomierre le oahppe galggá máhttet </em></p>
<list><p type="listitem">tjállet tevstajt ma subtsasti, gåvådi jali åvddånbukti ájádusájt</p>
<p type="listitem">åvddånbuktet ietjas tevstajt iehtjádijda</p>
</list><p>Åhpadimgárvvidus ij álu gåbtjå ålles máhtudakmihtov. Máhtudakmihto vuojnnuj båhti åhpadusmihttomierijn. Åhpadusmihttomiere le akta lávkke gåktu máhtudakmihtojt jåksåt.</p>
<p xml:lang="nob">Vis alle</p>
<p type="title">Åhpadusmihttomiere</p>
<p>Ulmme le oahppe galggi máhttet ållo bágojt bæválasj dilij birra, gåsi aj sáme árbbedábálsj æládus oahppij láhkabirrusijn gullu. Ietjá bágoj javladum galggá oahppe máhttet:</p>
<list><p type="listitem">oahppat bágojt ja moallánagájt bæjválasj dilij ja sáme árbbedábálasj æládusáj birra vaj bæjválasj giella buorrán</p>
<p type="listitem">oahppat nágin bágojt ma gulluji sáme låhkåm- ja riekknimvuohkáj</p>
<p type="listitem">adnet bæjválasjgielav sáme árbbedábálasj æládusá konkrehtalasj diles</p>
<p type="listitem">tjállet oanegis roallaoavdástallamav dahpádusáj ja moallánagáj tjanádum æládussáj</p>
<p type="listitem">tjadádit roallaoavdástallamav</p>
<p type="listitem">árvustallat gåktu njálmálasj doajmma lej, daj gájbbádusáj milta ma li tjielggidum vuollelin</p>
</list><p>Dæddo le biejadum dahkamus galggá almma. Dánna galggi oahppe dahkat ja tjadádit roallaoavdástallamav bæjválasj dilij birra árbbedábálasj æládusán, ja nav vuosedit ietjas máhtudagájt. Navti oahppe oadtju máhttelisvuodav máhtojt ja gielav sæmmi gå almma iellemin adnet.</p>
<p>Åhpadusdåjma tjanádum åhpadusmihttomierijda li vuodon roallaoavdástallamij majt oahppe galggi dahkat.</p>
<p>Dánna le dálásj ællobarggo lullesáme guovlon biejadum vuodon. Ællobarggo le miehtáj Sámen. Sæmmi ájggeguovdelis le biedjat vuodon ietjá árbbedábálasj sáme æládusájt degu guollim, ednambarggo, duodje ja ietjá miehttseæládusá ja tjoahkkeæládusá.</p>
<p type="title">Mihttomierejåksåm</p>
<p>Máhtudakmihto gånnå le mihtomierejåksåma dåbddomerka ja åhpadusmihttomiere gånnå le mihtomiere jåksåm gájbbádusá, vierttiji tjielggiduvvat oahppijda.</p>
<p>Tjadáda dájt ja dágásta njálmálattjat sijájn. Mihttomiere máhtti klássalanján vuojnnut, ja/jali barggamplánan årrot oassen. Jus dåbddomerka jali gájbbádusá tjáleduvvi duola degu barggopládnaj máhtti æjgáda oassálasstet bargon.</p>
<p>Oajvvádusájt ma li åhpadusmihttomierij gájbbádusá dåhkki sjiebmáj tjállet. Mánájdásijn nammaduvvi dáse vuolep,gasska ja alep, ja nuorajskåvlån ja joarkkaskåvlån káráktera aneduvvi. Tabælla galggá dagáduvvat álkkep vuodoskåvllåj ienni gå joarkkaskåvllåj. Dát buojkulvis berus juhte aj galggá nuoraj- ja joarkkaskåvlå Sámegiel 3 (1-4 dásen) aneduvvat.</p>
<p><em type="bold">Åhpadusmihttomiere </em></p>
<p><em type="bold">Vuolep/(2) </em></p>
<p><em type="bold">Gasska/(3-4) </em></p>
<p><em type="bold">Alep/ (5-6) </em></p>
<p>Oahppe galggá máhttet</p>
<p>ienedit ietjas bæjválasj báhkoboanndudagáv dan baktu gå oahppá moallánagájt  ma gulluji bæjválasj dilláj ja dán æládussaj</p>
<p>Dån máhtá muhtem bágojt ja moallánagájt bæjválasj vidjuji birra.</p>
<p>Dån máhtá muhtem bágojt ja moallánagájt dán æládusá birra.</p>
<p>Dån máhtá viek ållo bágojt ja moallánagájt bæjválasj vidjurij birra.</p>
<p>Dån máhtá viek ållo bágojt ja moallánagájt dán æládusá birra.</p>
<p>Dån máhtá sierraláhkáj ållo bágojt ja moallánagájt bæjválasj vidjurij birra.</p>
<p>Dån máhtá sierraláhkáj ållo bágojt ja moallánagájt dán æládusá birra.</p>
<p>oahppat nágin bágojt ma gulluji sámegiela låhkåm- ja rieknimvuohkáj</p>
<p>Dån la nágin bágojt ma gulluji sámegiela låhkåm- ja rieknimvuohkáj oahppam.</p>
<p>Dån la viehka bágojt ma gulluji sámegiela låhkåm- ja rieknimvuohkáj oahppam.</p>
<p>Dån la sierraláhkáj ållo bágojt ma gulluji sámegiela låhkåm- ja rieknimvuohkáj oahppam</p>
<p>tjállet unnes roallaoavdástallamav gånnå le dáhpádus ja  moallánagá ma gulluji  æládussaj.</p>
<p>Dån tjálá muhtem rållajt unnes roallaoavdástallamij ja nagin moallánagájt  æládusás aná.</p>
<p>Dån tjálá rållajt roallaoavdástallamij almma dáhpádusájn ja nagin moallánagájt  æládusás aná</p>
<p>Dån tjálá rållajt roallaoavdástallamij almma dáhpádusájn ja moaddá moallánagájt  æládusás aná</p>
<p>tjadádit roallaoavdástallamav njálmálasj ságastallamij</p>
<p>Dån åvddånbuvtá muhtemijt dajs ságastallamijs majt lidji gárvedam.</p>
<p>Dån åvddånbuvtá buorre láhkáj ságastallamijt majt lidji gárvedam.</p>
<p>Dån åvddånbuvtá ságastallamijt luondulattjat ja buorre láhkáj</p>
<p>Juska sáme låhkåm- ja riekknimvuohke gullu 6. dássáj de hiehpá dav dánna álgadit. Duola degu ulmutjij tjoahkketálla (guovtes, gålmås, nieljes jnv. – akta, guokta, gålmmå ulmutja aktan), boahttsuj (guoktagis, gålmmågis, nielljagis jnv, - guokta, gålmmå, niellja boahttsu aktan) ja ællostuorrudáhka (tjårrågasj, návkká, ællo – muhtem boahttsu, 50-150 boahttsu, ájn vil enep boahttsu) ja oasse ælos máhtti hiebalgis moallánahkan årrot. Juohkka sáme árbbedábálasj æládusájn gávnnuji låhkåm- ja rieknimvuoge ma dánna dåhkkiji aneduvvat.</p>
<p>Sjiebmá hiehpá sige åhpadiddje árvustallamij bargadahttijn ja oahppe iesjárvustallamij. Sjiebmá máhhtá aj vuodon oahppeságastallamij jali åvddånahttemságastallamij åhpadiddje, oahppe ja æjgádij gasskan.</p>
<p type="title">Oahppamdåjma</p>
<p>Dánna åhpadiddje gávnna buojkulvisájt gåktu máhttá máhtudakmihtoj 4. dásen barggat; sisanujn ja oahppamdåjmaj, vuodotjehpudagáj, hiebadum åhpadusáj, guhkesåhpadimij ja árvustallamij bargadahttijin.</p>
<p type="title">Åvddåmáhto</p>
<p>Gájbbádus le oahppe galggi muhtem mærráj máhttet bæjválasj moallánagájt, ja tállabágojt ja rájddobágojt. Åvddålin åhpadimgárvvidusá de la ávkálasj ja vuogas bæjválasj moallánagájt ja tállajt gærddodit.</p>
<p type="title">Oahppat ådå moallánagájt</p>
<p>Åhpadiddje ájnnasamos bágojt ja moallánagájt tjadát. Dála vuojná guokta kårtå ådå bágoj ja moallánagáj:</p>
<p>Gåvvå: Elin Fjellheim, Elgå skuvle</p>
<p>Maŋŋela máhtti oahppe ájnnasamos moallánagájt oahppat duon dán dåjma baktu, duola degu báhkoloop, siejnnespella ja rumájspella.</p>
<p><em type="italic">Oahppamvuogetjielgadusá </em></p>
<p><em type="bold">Visualalasj oahppe lijkkuji </em></p>
<p><em type="bold">Auditijvalasj oajppe lijkkuji </em></p>
<p>-låhkåt ja tjállet, filmav gæhttjat, tjuorggat, barggogirjij barggat, ja ájáduskártav tjuorggat</p>
<p>-gåvåjda ja bágojda</p>
<p>-gulldalit, dágástallat, ietjajnis jali iehtjádij ságastit ja tjavgga låhkåt</p>
<p><em type="bold">Taktijlalasj oahppe lijkkuji </em></p>
<p><em type="bold">Kinestetihkalasj oahppe lijkkuji </em></p>
<p>- duohtadit gálvojt, barggat giedaj, pc’ajn barggat, siejnneplákáhtajt dahkat, spellat, tjállet, biesskedit, lijmmit</p>
<p>-tjåvdariggasijn ja hárbbobrehtajn barggat</p>
<p>-labudit ja ålles rubmahav adnet, moattelágásj spelajt spellat, teaterav spieledit ja praktihkalasj barggguj</p>
<p>-siejnne- ja guolbbespellaj</p>
<p>Gåktu oahppe máhtti gærddodit ja ådå bágojt oahppat, gehtja artihkal báhko-oahppama birra ja artihkal oahppam strategiaj birra ieŋŋilsgiela bagádusán.</p>
<p>Válde álggon dav mij oahppejuohkusij hiehpá.</p>
<list><p type="listitem">Oattjo náginav lahkabájkes subtsastittjat muhtem sáme árbbedábálasj æládusá birra.</p>
<p type="listitem">Válde vuodon gå guossidijda náginav gut árbbedábálasj æládusájn bargaj.</p>
<p type="listitem">Dibde oahppijt oanegis ja álkkes diehtotevstajt bájkálasj sáme árbbedábálasj birra låhkåt.</p>
</list><p type="title" xml:lang="nob">ROALLAOAVDÁSTALLAM</p>
<p>Roallaoavástallam le akta vuohke oadtjot oahppijt sámastihttjat. Roallaoavdástallamin ij la ham <span type="quote">”oahppe iesj”</span> gut ságas, valla roalla. De la ham álkkebu duosstat ságastit ja nåv de ij ballat buosstot javllat. Gå oahppe roallaoavástallamav dahki, de la sijájn dat ájádallam dille.</p>
<p>Buojkulvis</p>
<p><em type="italic">Lárkkamin æjvvalip. </em></p>
<p type="listitem">Gåvvida vidjurijt <list><p type="listitem">Gånnå lip?</p>
<p type="listitem">Gåktu vuojnnu dánna?</p>
<p type="listitem">Tjielggi gåktu luonndo ja ulmutja jnv li.</p>
</list></p>
<p type="listitem">Gudi ulmutja oassálassti? Gehtja roallakårtåjn.</p>
<list><p type="listitem">Roallakårttå::</p>
</list><list><p type="listitem">Namma</p>
<p type="listitem">Man vuoras</p>
<p type="listitem">Gut lav mån? - Ulmusj/persåvnnå - Gasskavuohta iehtjádijda oavdástallamin - Berulasj - Barggoráddna - Viehkediddje</p>
<p type="listitem">Ulmusjvuohke Gåvvida adjektijvaj Duola degu: mån lav ávon, sijvos, suhton jnv.</p>
</list><p type="listitem">Mij dánna dáhpáduvvá?</p>
<p>Buojkulvis <em type="italic">Dálvve </em></p>
<list><p type="listitem">Æjvvalit lárkkamin</p>
<p type="listitem">Ællobarggo</p>
</list><p>Dánna dåhkki hiebadit oahppij åvddåmahtulasjvuoda milta. Duola degu lárkkamin, njuovvamin, ja låhkåmin.</p>
<p>Ájnas le oahppe ietjasa rållaj oahpástuvvi vaj jálo sjaddi.Dahkit ságastallamijt juohkka vidjurij birra. Dibde oahppijt hiebalgis ájggeguovddelis vidjurijt dahkat. Gájka máhtti oassálasstet åvtå bále oavdástallamin, valla dåhkki aj sæmmi lanján duot dát ”ságastallamstasjåvnnå” mij aj máhttá gielladomdenan liehket. Lågå enebu gielladomenaj birra sierra artihkal .</p>
<p><em type="italic">Ságastallamstasjåvnnå 1 </em>Ulmusj boahtá ráddnátjæros ja sihtá gæhttjat jus ælon li sijá boahttsu. </p>
<list><p type="listitem">Dåbddåba gus dá guovtes nubbe nuppev åvtåtjis?<list><p type="listitem">Såj buorástahtteba, oahpásmahtteba jus dárbbo le, ja subtsastibá gåstå boahteba.</p>
</list></p>
<p type="listitem">Majt javllaba nubbe nubbáj?</p>
</list><p>Gåvvå: Elin Fjellheim, Elgå skuvle</p>
<p>Goalmát ulmusj boahtá ja gatjádallá guohtoma birra, gåktu giesse ja tjaktja l læhkám jnv.</p>
<p><em type="italic">Ságastallamstasjåvnnå 2 </em>Guovtes ságastallaba makkir/gen boahttsu ráddnátjæros li tjoahkkidum. </p>
<p><em type="italic">Ságastallamstasjåvnnå 3 </em>Muhtem ulmutja tjåhkkåji dållågátten ja ságasti bæjválasj vidjurij birra. </p>
<p>Gåvvå: Elin Fjellheim, Elgå skuvle</p>
<p>Náv dåhkki vidjujit jåhtet stasjåvnås stasjåvnnåj, ja ådå vidjura badjáni dárboj milta. Dá li nannimgierge ma gielav buoredi.</p>
<p>Mierreda galles galggi roallaoavdástallamin oassálasstet, sámegieltijmaj oahppijlågå milta. Åhpadiddje máhttá aj oassálasstet vaj enebu sjaddi.</p>
<p>Vuollelin tjuovvu oajvvádus ulmusj- ja ságastallamstasjåvnåkårtåjda majt oahppe dievddi.</p>
<p><em type="italic">Ulmusj 1 </em></p>
<p>Namma: Áldar: Gut lav: Iesjvuohta/luonndo: Beraj/barggoráddna/ Barggoviehkke/ietjá gasskavuohta</p>
<p><em type="italic">Ulmusj 2 </em></p>
<p>Namma: Áldar: Gut lav: Iesjvuohta/luonndo: Beraj/barggoráddna/ Barggoviehkke/ietjá gasskavuohta</p>
<p><em type="italic">Ságastallamstasjåvnnå 1 </em></p>
<p>Gånnå: Gut: Dáhpádus: Man birra ságastallat:</p>
<p><em type="italic">Ságastallamstasjåvnnå 2 </em></p>
<p>Gånnå: Gut: Dáhpádus: Man birra ságastallat:</p>
<p>Sæmmilágásj vuoge ja háme máhtti aneduvvat gå galggi roallaoavdástallamav ietjá árbbedábálasj sáme æládusájs dahkat.</p>
<list><p type="listitem">Merraguollim</p>
<p type="listitem">Luossabivddo</p>
<p type="listitem">Ednambarggo</p>
<p type="listitem">Miehttse- ja guollebivddo</p>
<p type="listitem">Ietjá miehttseæládusá</p>
<p type="listitem">Duodje</p>
<p type="listitem">Tjoahkkeæládusá</p>
</list><p>Juohkka akta dájs æládusájs dåhkki sámegieldomednan, majt oahppe máhtti guossudit ja dassta roallaoavdástallamav dahkat. Roallaoavdástallam le aj gielladomedna. Gehtja sierra artihkkalav ja enep buojkulvisájt gielladomenaj birra .</p>
<p>Roallaoavdástallam dåhkki aj vijdeduvvat ja vuodon storyline-prosjæktaj.</p>
<p type="title">Hiebadum åhpadus</p>
<p>Hiebada oavdástallama stuorrudagáv oahppij milta, galles li, sijáj åvddådiedoj ja áldarij milta, duola degu makkir ulmutja, ja galla ságastallamstasjåvnå galggi. Gå oahppe ietja oassálassti rållajt tjálátjit de sij adni ietjas åmastam máhtojt. De la åhpadiddje barggo oahppijda hásstalusájt hiebadit.</p>
<p>Galla dåhkki moadda ságastallamstasjåvnå. Máhttá ságastallamstasjåvnnå gåsi turista jali iehtjáda guossáj båhti. Danna vattaduvvi diedo bájke histåvrå ja árbbedábij birra. Dát ságastallamstasjåvnnå hiehpá oahppijda gænna l buorre sámegiella, ja vuorasap oahppijda gudi tjuovvu oahppamplánav sáme 3.</p>
<p type="title">Guhkásåhpadibme</p>
<p>Roallaoavdástallam máhttá liehket gássjelabbo tjadádit guhkásåhpadimá baktu, valla jus gárvveda de la máhttelis. Galla oassálasste galggi, le gatjálvis gåktu åhpadus le gárvvidum ja jus le máhttelis åhpadit moaddásav åvtå bále buohtalakkoj. Sæmmi ulmutjin máhtti ienep rålla liehket.</p>
<p>Váttesvuohta boahtá dassta gå ij le máhttelis vuojka labudit kamera åvdån. Ja máhttelisvuoda li aj tjanádum dasi gåktu teknihkalasj rustiga li.</p>
<p>Gå galggá tjåhkkåhit moatten sajen ja roallaoavdástallamin huoman sæbrrat sæmmi bájkálasjvuodan, de dat rávkká ienep dádjadimev rållajda.</p>
<p>Gárvvidusá roallaoavdástallamij li da sæmmi gå klássalanján. Roallaoavdástallama tjadádallamij le tjanádum gåktu organiseridum la ja gåktu rustika li. Jus la jur åhpadiddje ja akta oahppe de vierddi hiebadallat dasi, de máhtti sunnun goappánik moadda rålla. Jus le máhttelis ienebujda siegen årrot, de le ham ienebu gejda rållajt máhttá juohket.</p>
<p>Ietjá máhttelisvuohta le guhkásåhpadimoahppe máhttá tv barggen ja diededit sierra dáhpádusás sáme árbbedábálasj æládusás. Jus libá guovtes, de máhttá nubbe ságájdahttet nuppev temá birra. De máhttá guhkásåhpadimkamera liehket tv kameran, ja åhpadiddje prográmma vuosstájvállde.</p>
<p type="title">Vuodotjehpudagá</p>
<p><em type="italic">Máhttet njálmálattjat åvddånbuktet </em>: Njálmálasj tjehpudáhka le oajvvedoajmma dán buojkulvisán, sierraláhkáj ságastallat iehtjádij. </p>
<p><em type="italic">Máhttet tjálálattjat åvddånbuktet </em>: Oahppe moalgedimijt roallaoavdástallimij tjálli. </p>
<p><em type="italic">Máhttet låhkåt </em>: Álggon tebmáj le buorre gávnnat ja låhkåt tevtstajt ma li hiebadum oahppejuohkusij Sáme 2 ja 3aj. </p>
<p><em type="italic">Máhttet riekknit </em>: Åhpadimgárvvidusán li riekknimtjehpudagá, sihke ámmulasj ja da ma juohkka æládussaj gulluji. Duola degu boahttsujt låhkåt vaddá máhttelisvuodav riekknimvuogijt ja muhtem moallánagájt ællostuorrudagáj birra oahppat. Iesjguhtik sáme árbbedábálasj æládusájn li sierra låhkåma majt dåhkki buojkulvisán adnet. </p>
<p><em type="italic">Máhttet digitála ræjdojt adnet </em>: Dáhtá baktu hiehpá roallakårtåjt ja ságastallamstasjåvnåjt dáhkat. Moalgedimijt dåhkki dáhtámásjijna, mp3-spællára, mobiltelefåvnå jnv. tjadá hárjjidallat. Giehpep sjaddá oahppijda åvddånbuktemav gárvedit, ja árvustallat ietjas bargov gå bessi gulldalit ietjas moalgedimijt. </p>
<p type="title">Árvustallam</p>
<p>Árvustallama buojkulvisájn galggi åvdedit oahppamav diededimij/åvddåndiededimij tjadá ma måvtåstuvvi ja diedulattjan dahki. Åhpadusmihttomiere gájbbádusá galggi oahpes ja sadjihin oahppijda bargo álgon. Muhtem láhkáj árvustallamav bargadahttijn jali åvddåndiededimev vaddet vuoseduvvá vuollelin.</p>
<p>Dån galga:</p>
<p>adnet bágojt ma gåbttji bæjválasj vidjurijt</p>
<p><em type="italic">Dån máhtá: </em>Dån dádjada man birra mij ságastip ja vássteda åvtåjn bágojn </p>
<p><em type="italic">Hárjjidalá: </em>Harjjidalá válldet bágov juska ij la divna gárvvidum. Maŋenagi ájádalák giella buorrán. Gæhttjala ådå bágojt ålles gárgadisájn adnet, ij jur åvtåjn bágojn vásstedit. </p>
<p>tjadádit roallaoavdástallamav njálmálasj ságastallamij</p>
<p><em type="italic">Dån máhtá </em>Dån vuoseda dån máhtá ienemus moalgedimijt. </p>
<p><em type="italic">Hárjjidalá: </em>Åhpa rållav buoragit vaj sjattá roalla. </p>
<p type="title">Loagga árvustallen</p>
<p>Dánna vuoseduvvá loagga árvustallen. Loagga jali oase låkkas vierddiji sámegiellaj tjáleduvvat. Hiebada oahppij sámegielmáhtudagáj milta.</p>
<p>Juogosloagga 1, álggoloagga Dát juogosloagga aneduvvá åvddål gå dáhká ja tjadát roallaoavdástallamav. Loagga aj dåhkki aktugasj loaggan. Dánna tjielggiduvvá gut oassálasstá, mij tebmá le, vidjurijt ja mihtojt. Barggamvuoge vatteduvvi. Árvustallam ja moalgedime åhpadiddjes li aj. Dán buojkulvisán máhttá tjuovvot juohkuslåkkav 1 dánna liŋŋka .</p>
<p>Juogosloagga 2, maŋenagiloagga Dát loagga le bargadahttijnloagga mij gåvvit vidjurijt, barggamvuogijt ja árvustallamav, duodden vuojnojt åhpadiddjes. Dát loagga máhttá aj aktusasj loaggan. Gehtja www.lex.no/vurdering . Jus juogosbarggo vihpá, de la ávkálasj tjállet moadda maŋenagilåkka bargadahttijn.</p>
<p>Juogosloagga 3, loahppaloagga Maŋŋel gå roallaoavdástallam la tjadádum, máhttá prosessav ja båhtusijt tjoahkkájgiesset låkkan, aktusattjat jali juohkusin. Dánna dåhkki barggojuogo, aktisasjbargo jnv. tjoahkkájgieseduvvat, valla tjalmmusin galggá giellamáhtudak ja åhpadusmihttomiere. Åhpadiddje maŋutjissaj buktá vuojnojt.</p>
<p type="title">Iesjárvustallam</p>
<p>Máhttelis le oahppe ietjasa árvustalli árvustallamgájbbádusáj milta ma li tábellan vuollelin nammadum, ja adni sæmmi mierijt degu Europalasj giellapássan (ESP).</p>
<p>Dáv máhtáv</p>
<list><p type="listitem">vehi</p>
<p type="listitem">ållu buoragit</p>
<p type="listitem">huj buoragit</p>
</list><p xml:lang="nob"><em type="italic">MANGLER SAMISK TEKST HER! </em></p>
<p><em type="bold">Tjielggidusá </em></p>
<p><em type="italic">Dáv máhtáv vehi </em>Biejvve <em type="italic">: </em></p>
<p><em type="italic">Dáv máhtáv ållu buoragit </em>Biejvve <em type="italic">: </em></p>
<p><em type="bold">Dáv máhtáv huj buoragit </em></p>
<p>Biejvve</p>
<p xml:lang="nob"><em type="bold">: </em></p>
<p>Mån máhtáv bæjválasj vidjurij birra ságastit</p>
<p>Mån máhtáv árbbedábálasj æládusájs majna mij lip barggam ságastit</p>
<p>Mån máhtáv bágojt ma gulluji sáme låhkåm- ja riekknimvuohkáj</p>
<p>Mån máhtáv moalgedimijt roallaoavdástallamij tjállet</p>
<p>Mån máhtáv moalgedimijt ja roallaoavdástallamav njálmálasj ságastallamij tjadádit</p>
<p>Oasse iesjárvustallamin máhtti oahppe árvustallat makkir ådå moallánagájt sij li oahppam. Gehtja aj 7. dásev gåktu lasedit dáv sjiemáv.</p>
<p>Mån dárbahav viehkev dáv bágov dádjadit</p>
<p>Mån jáhkáv dáv bágov dádjadav</p>
<p>Mån dádjadav dáv bágov</p>
<p>Åhpadiddje máhttá oahppij iesjárvustallamav tjadádit ja ietjas árvustallamijt njálmálattjat ja/jali tjálálattjat buktet.</p>
<p>Gå aktelasjárvustallam le ållim, de vierddiji oahppe ástov oadtjot buorridit bargov vaj ávkke åhpadusás nanniduvvá.</p>
<p type="title">Oahppamusá</p>
<p xml:lang="nob"><em type="italic">Sørsamisk: </em><em type="italic">Bergsland, Knut </em>: Gåebrehki soptsesh, Universitetsforlaget, 2. utgave, 1987 <em type="italic">Bergsland, Knut </em>: Sydsamisk grammatikk, Davvi Girji o.s., §§129, 131, 134 <em type="italic">Bull, Ella Holm </em><em type="italic">og Bergsland, Knut </em>: Lohkede saemien, Davvi Girji O.S, 2. opplag, 1993 <em type="italic">Bull, Ella Holm </em>: Åarjel-saemien 5, Davvi Media o.s., 1986/86 <em type="italic">Bull, Ella Holm </em>: Dejpeladtje muvhth vätnoeh jih vuekieh, Samernas utbildningscentrum, 2001 <em type="italic">Utsi, Gun M </em>.: Bovtsen Guelmieh, Sijti Jarnge, 1994 Várjavuonna, Meara ávkástallan, Isak Saba guovdás, 2009 </p>
<p>Brooks ja Litchfield: Tálla, Idut 2006 Kjersti Lunde Rustad: Vuolggup Greidungij gájtsaj lusi, Landbruksforlaget 1995 Karen Maria Eira Buljo: Vuolggup Inngá Karinijn elluj, Landbruksforlaget 2001 Vuolggup Idá ja sávtsaj lusi Landbruksforlaget 1997 Åge Persen: Ájgge ja Ájgge barggogirjje Idut 1999 Stig Riemmbe Gælok: Biehtár ja Duommá háhkabivdon, Dávvi Girji 1999 Aino Hivand: Mujtá gus? Gollegiella forlag 2009 Vidar Vassvik ja Hanne Solem: Nuorre, GAN forlag 2004 Gun Aira ja Ingegjerd Vannar: Jåvvå giesse, Baldusine 2010 www.glosor.eu http://www.e-skuvla.no/?dokument=2010-11-05.10:25:32.txt</p>
</body></document>
