<document xml:lang="smj" id="no_id"><header><title/><genre code="admin"/><author><unknown/></author><wordcount>423</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="nob"/><language xml:lang="smj"/></multilingual><origFileName>http://www.udir.no/globalassets/upload/pp_tjenesten/ppt_lulesamisk_faktaark.pdf</origFileName><parallel_text xml:lang="eng" location="ppt_engelsk_faktaark.pdf"/><parallel_text xml:lang="nno" location="ppt_nynorsk-faktaark.pdf"/><parallel_text xml:lang="nob" location="ppt_norsk_bokmal_faktaark.pdf"/><parallel_text xml:lang="rus" location="ppt_russisk_faktaark.pdf"/><parallel_text xml:lang="sma" location="ppt_sorsamisk_faktaark.pdf"/><parallel_text xml:lang="sme" location="ppt_nordsamisk_faktaark.pdf"/><parallel_text location="ppt_arabisk_faktaark.pdf" xml:lang="ara"/><parallel_text location="ppt_vietnamesisk_faktaark.pdf" xml:lang="vie"/><parallel_text location="ppt_persisk_faktaark.pdf" xml:lang="fas"/><parallel_text location="ppt_fransk_faktaark.pdf" xml:lang="fra"/><parallel_text location="ppt_sorani_faktaark.pdf" xml:lang="ckb"/><parallel_text location="ppt_urdu_faktaark.pdf" xml:lang="urd"/><parallel_text location="ppt_somalisk_faktaark.pdf" xml:lang="som"/><parallel_text location="ppt_tyrkisk_faktaark.pdf" xml:lang="tur"/><parallel_text location="ppt_polsk_faktaark.pdf" xml:lang="pol"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Diedo Pedagoga-psykologa dievnastusá birra </em></p>
<p><em type="bold">Pedagoga-psykologa dievnastus (PP-dievnastus) </em>Pedagoga-psykologa dievnastus (álu oaneduvvam PPD jali PP-dievnastus) le suohkana ja fylkkasuohkana rádevadde dievnastus. Dat galggá mánájt, nuorajt ja ållessjattugijt viehkedit gudi ietjas åvddånahttemijn rahtji, jali gejn le gássjelis oahppodille. PP-dievnastus galggá ierit ietján mánájgárdijt ja skåvlåjt rádedit ja bagádallat váj dilev láhtjá mánájda/oahppijda gudi dav dárbahi. PP-dievnastus galggá skåvlåjt viehkedit dilev láhtjet åhpadimev hiebadit oahppijda gejn li sierralágásj dárbo. </p>
<p>PP-dievnastusán le sjávodisvuodavælggo. Diedo máná/oahppe birra e galga bigoduvvat, ja e vatteduvá iehtjádijda jus æjgáda e dav dåhkkida. Diedo máná/oahppe birra bisoduvvá sierra journálan/máhpan Dáhtágæhttjo njuolgadusáj milta.</p>
<p type="listitem">Majt PP-dievnastus dahká?  PP-dievnastus guoradallá ja rádijt vaddá gåktu bagádallat mánájt, nuorajt ja ållessjattugijt gejn  li dákkir hásstalusá:</p>
<p type="listitem">giella- ja ságastimgássjelisvuoda</p>
<p type="listitem">åbbålasj oahppamgássjelisvuoda jali fáhkagássjelisvuoda</p>
<p type="listitem">låhkåm- ja tjállemgássjelisvuoda</p>
<p type="listitem">matematihkkagássjelisvuoda</p>
<p type="listitem">mássimgássjelisvuoda</p>
<p type="listitem">sosiála gássjelisvuoda aktan dåbdoj</p>
<p type="listitem">gássjelisvuoda ulmutjahttet</p>
<p type="listitem">vuojnno- ja gullamgássjelisvuoda</p>
<p type="listitem">Gåktu máhtá dån æjgádin PP-dievnastusájn válldet aktijvuodav?  Åvddål gå váldá aktijvuodav PP-dievnastusájn, de bierri ságastit  varresvuodastasjåvnåjn/skåvlåjn ietjat måråstimij ietjat máná åvdås. Oahppe gudi li badjel 15  jage bessi aj PP-dievnastusájn aktijvuodav válldet. PP-dievnastus máhttá aj viehkedit  ållessjattugijt gudi sihti vuodoskåvllååhpadusáv válldet.    Sihke ájnegis ulmutja ja ásadusá (mánájgárde, skåvlå ja iehtjáda) bessi namádak PPdievnastusájn aktijvuodav válldet ja rádádit.    Jus dárbaj ienep viehkev PP-dievnastusás, de máhttá mánná/oahppe PP-dievnastussaj  vuoseduvvat. Dábálattjat de sierra diededimsjiemáv adná gå PP-dievnastussaj vuoset, gehtja  duv suohkana/fylkkasuohkana næhttasijdov. Válde aktijvuodav mánájgárdijn/skåvlåjn jus  dárbaha viehkev vuosedimsjiemáv dievddet.    Iehtjáda gudi máhtti PP-dievnastussaj vuosedit:</p>
<p type="listitem">Mánájgárde, skåvlå ja ållessjattukåhpadus. 2</p>
<p type="listitem">Varresvuodastasjåvnnå ja skihppijviesso jus æjgáda miededi jus mánná/oahppe le vuollel 15 jage.</p>
<p>Oahppe jali æjgáda máhtti gájbbedit jut skåvllå guoradallá dav vierdev majt dárbaj váj gávnat jus oahppe sierraåhpadimev dárbaj, ja makkir åhpadimev de luluj dárbahit.</p>
<p><em type="bold">Gåktu PP-dievnastus barggá? </em>PP-dievnastus barggá aktan duola dagu mánájgárdij ja skåvlåj váj fálaldagáv hiebat máná/oahppe ævtojda. PP-dievnastusá ássjegiehtadallamav máhttá gålmå åsijda juohket: 1. Guoradallam </p>
<p>Gå PP-dievnastus vuosedimev oadtju, de le dábálasj gullat masi æjgáda, aktan mánájgárdde ja skåvllå viehkev ádnu. Ságastallama/ságájdahttema baktu, váksjoma ja gæhttjalime baktu oadtju PP-dievnastus ålles gåvåv máná/oahppe dárbojs. Guoradallá mánájgárden, skåvlån jali PP-dievnastusá kontåvråjn. 2. Ássjediehtte árvustallam/ráde</p>
<p>Guoradallama milta PP-dievnastus ássjev árvustallá (tjálalasj rapportta) ja vaddá rádev juogu de mánájgárdde- jali oahppodilev hiebadit máná/oahppe ævtoj milta. PPD fágalasj rádev vaddá. Dábálamos ássje li árvustallat sierrapedagogalasj viehkev mánájda gudi ælla ájn skåvllåj álggám ja oahppij sierraåhpadibme. <em type="bold">3. Tjuovvolibme </em></p>
<p>PP-dievnastus máhttá tjuovvolit rádij/bagádallama baktu æjgádijda, mánájgárdij barggijda ja skåvlå åhpadiddjijda. PP-dievnastus máhttá doarjjaságastallamijt vaddet ájnegis oahppáj, ja máhtti árvustallat vijddásappo vuosedit. </p>
<p>PP-dievnastusá bargo vuodon le åhpadimláhka, duola dagu tjuovvovasj njuolgadusá: <em type="italic">§ 5- 1 Riektá sierraåhpadussaj </em><em type="italic">§ 5-3 Ássjediehtte árvustallam </em><em type="italic">§ 5-4 Sierraåhpadime mærrádusáj ássjegiehtadallam </em>§ 5-6 <em type="italic">Pedagoga-psykologa dievnastus </em>§ 5-7 <em type="italic">Sierrapedagoga viehkke åvddål skåvllåj le álggám </em></p>
</body></document>
