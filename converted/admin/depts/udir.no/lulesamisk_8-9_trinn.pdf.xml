<document xml:lang="smj" id="no_id"><header><title/><genre code="admin"/><author><unknown/></author><wordcount>491</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.udir.no/globalassets/filer/vurdering/nasjonaleprover/lulesamisk_8-9_trinn.pdf</origFileName><parallel_text xml:lang="sma" location="sorsamisk_8-9_trinn.pdf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision: 154948 $; </version></header><body><p>Nasjonálalasj gæhttjalime</p>
<p>Åvddåmærkkadahkamusá                             8. ja 9. klássan</p>
<p>Vuostasj sáme</p>
<p>Ålmåj ja nissun vantsav gáddáj giesijga. Nissun mánáv fármmáj váldij, gut lij gierkkamin vellahime vantsa maŋŋegietjen lidna oarre ja miessenáhkij sinna. Vantsa guovddelin lij duolbbagiergge man nanna suovastin muhtem hillatjåskåjt. Dajt sábme låggŋij tjábbát gáddáj ja båssij váj buollájin, ja dagáj vuostasj dålåv Sáme ednamij.</p>
<p>Vanntsavuodon duolbbagierge guoran lidjin esski bivdedum guole. Vantsa åvddågiehtjen lidjin nágin vierme dagádum viettes, basstelissákkak dáktesnjutjega, sájte gånnå njunje lidjin gierges dagádum, gierggeáksjo guhka nadájn, roavggo ja muhtem duolje man nanna tjåhkkåj, sassnevuossa ja muhtem giebne majt lidjin læŋgás boalldám. Ålmåj guottij divna gáddáj ja biejaj dållågáddáj.</p>
<p>De ålmåj váldij gierggeáksjov stálpev gåttåtjijt, majt lij sájtijn hávvádam ja njaldij dassta náhkev. <span type="quote">“Dát le buorre náhkke,”</span> javlaj áhkátjij. <span type="quote">“Dájn ådå ednamijn li vuojnnet vallje náhkijs ja guollás jávre. Gehtja dát le ája gånnå l tjielgga tjáhtje. Dáppe li ållo soarve. Tjáppa sáddugátte ja suodje. Mån jáhkáv dát sjaddá buorre ássamguovllo.”</span> <span type="quote">“Le, dát la buorre årromsadje,”</span> vásstedij nissun. <span type="quote">“Årrop de dáhppe!”</span></p>
<p>De tsieggigådijga goadev. Ruvva lijga goahtemuorajt tjuollam. Áksjo lij gierges, valla lej huoman basstel. Ruovde birra ij lim ájn sábme gullam. Nijbe ja sájte lidjin aj gierges. Vuokka, snjutjega ja ájme lidjin dávtes, ja rujta lidjin læŋgás boaldedum.</p>
<p>Madin ålmåj tjuolaj sekka guosajt ja oaloj dajt goahtemuorran, de nissun njadtsoj biessijt, stuorra biesijt stuoremus sågijs majn ællim heva oavse. Ja dajt sån viettijn goaroj aktij loavddagin. Gå goahtemuorajt lijga tsieggim, de gåbtjåjga goarodum biessij. Riehpenrájgev guodijga. Goade guovddelin bårdojga árrangiergijt. Loajdov duorggijga ja duorgaj nali biejajga duoljijt ja roavgov. Divna smávva diŋgajt biejajga såggåj. De li goahte gergas. De ålmåj sisi guottij hillatjåskåjt majt árranij biejaj. Nissun váldij læŋŋgágiebnev, dievdij dasi tjátjev ádjagis ja biejaj giebnev dållåj. De tjoallij guolijt majt biejaj rujttaj vuossjatjit.</p>
<p>Gierkkamin ådij mánásj. Ålmåj nuolaj muottáv ja viellidij árrangáddáj duoljij nali. Áhkásj åtsåj ájmev ja suonav ja goarrogådij mánnásis ådå muottáv lidna oarrenáhkes. Biejvve luojttádij ja iehkeduváj ådå ednamin.</p>
<p>Gálldo: Wiklund, K. B. <em type="italic">Nomadskolans läsebok. Andra boken</em>. (s. 52), Almquist &amp; Wiksell, Uppsala 1921. Jårggålum julevsámegiellaj ja hiebadum nasjonála gæhttjalimijda. </p>
<p>Lågå vuostak tevstav <em type="italic">Vuostasj sáme</em> ja vássteda gatjálvisájt. </p>
<p>1.<em type="bold">  </em>Ålmåj hilájt båsoj dan diehti gå ... </p>
<p>A.  ... ájgoj allasis guhka soahkestávráv åhtsåt.</p>
<p>B.  ... vuojnij hilájt suovastime muoraj vuolen.</p>
<p>C.  ... ájgoj allasis goahtesajev åhtsåt.</p>
<p>D.  ... ájgoj dållit jávrregátten.</p>
<p>2.<em type="bold">  </em>Madin ålmåj goahtemuorajt tjuolaj, de nissun ... </p>
<p>A.  … mánáv goaden njamádij.</p>
<p>B.  … biesseloavddagav dagáj.</p>
<p>C.  ... biesseskáhpov dagáj.</p>
<p>D.  ... mánnáj ådå muottáv goaroj.</p>
<p>3.<em type="bold">  </em>Makkir ájge jáhká dát dáhpáduváj? </p>
<p xml:lang="sme">A.  Ruovddeájge</p>
<p xml:lang="isl">B.  Vikingájge</p>
<p>C.  Gierggeájge</p>
<p xml:lang="nob">D.  Broanssjaájge</p>
<p>4.<em type="bold">  </em>Manen jáhká dán subttsasa namma le Vuostasj sáme? </p>
<p xml:lang="vep">..........................................................................................................................................</p>
<p xml:lang="vep">..........................................................................................................................................</p>
<p>5.<em type="bold">  </em>Masta lidjin njuollanjunje dagádum? </p>
<p xml:lang="smn">A.  Dávtes</p>
<p xml:lang="deu">B.  Gierges</p>
<p xml:lang="isl">C.  Læŋgás</p>
<p xml:lang="nob">D.  Viettes</p>
<p>6.<em type="bold">  </em>Majt ålmåj ja nissun båråjga vuostasj biejve ådå årudagán? </p>
<p>A.  Biergov</p>
<p>B.  Fáddnojt/Båskåjt</p>
<p xml:lang="smn">C.  Guolev</p>
<p>D.  Gåjkkebiergov</p>
<p>7.<em type="bold">  </em>Manen ålmmå mielas åroj dát buorre årromsadje? </p>
<p xml:lang="vep">..........................................................................................................................................</p>
<p xml:lang="vep">..........................................................................................................................................</p>
<p>8.<em type="bold">  </em>Mierkki gålmmå diŋga ma sunnun lidjin fáron vantsas gå bådijga </p>
<p>stálppe</p>
<p>roavggo</p>
<p>ája</p>
<p>guole</p>
<p>boahttsu</p>
<p>biesselåvda</p>
<p>sájtte</p>
<p xml:lang="sme">ruovdde</p>
<p>birsso</p>
</body></document>