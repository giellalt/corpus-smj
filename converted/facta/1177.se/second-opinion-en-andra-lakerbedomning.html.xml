<document xml:lang="smj" id="no_id"><header><title/><genre code="facta"/><author><unknown/></author><wordcount>258</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="smj"/></multilingual><origFileName>http://www.1177.se/Nationella-minoritetssprak/Nationella-minoritetssprak/Lulesamiska/Regler-och-rattigheter/Second-opinion-en-andra-lakerbedomning</origFileName><parallel_text xml:lang="eng" location="second-opinion-en-andra-lakarbedomning.html"/><parallel_text xml:lang="fin" location="second-opinion-en-andra-lakarbedomning.html"/><parallel_text xml:lang="fit" location="second-opinion-en-andra-lakarbedomning.html"/><parallel_text xml:lang="sma" location="second-opinion.html"/><parallel_text xml:lang="sme" location="second-opinion-en-andra-lakarbedomning.html"/><parallel_text xml:lang="swe" location="second-opinion-en-andra-lakarbedomning.html"/><parallel_text location="second-opinion-en-andra-lakarbedomning.html" xml:lang="rmn"/><parallel_text location="second-opinion-en-andra-lakarbedomning.html" xml:lang="rmu"/><parallel_text location="second-opinion-en-andra-lakarbedomning.html" xml:lang="rmy-rka"/><parallel_text location="second-opinion-en-andra-lakerbedomning.html" xml:lang="yid"/><parallel_text location="second-opinion-en-andra-lakarbedomning.html" xml:lang="rmy-rlo"/><parallel_text location="second-opinion-en-andra-lakarbedomning.html" xml:lang="rmf"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="swe">Second opinion, nubbe dåktårárvvalibme / Second opinion, en andra läkerbedömning - 1177 Vårdguiden - sjukdomar, undersökningar, hitta vård, e-tjänster</p>
<p type="title" xml:lang="swe">Second opinion, nubbe dåktårárvvalibmeSecond opinion, en andra läkerbedömning</p>
<p type="title">Mij la fámon</p>
<p type="title">Riektá nuppe vuojnnuj</p>
<p>Jus la dåktåra lunna manádam ja oadtjum dávddádiededimev mij javllá la gássjelis medisijnak märrádusá de máhttá rievtesvuohta ådå medisijnak árvvalibmáj ietjá dåktåris, nåv gåhtjoduvvam nubben vuojnnon/second opinion. Javllá ulmutjin la máhttelisvuohta gehtjduvvat ietjá dåktåris gå gejna vuostak aktavuodav váldij. Ulmme nuppijn vuojnnujn/second opinion la galggá visses oadtju dav sujtov ja dálkudimev mij buoremusát hiehpá allasis.</p>
<p>Nuppe vuojnnuj la rievtesvuohta jus</p>
<list><p type="listitem">ulmutjin la hägganihtto jali sierralágásj tjavgga skibádahka jali vahák ja</p>
<p type="listitem">diagnåvsså jali oajvvadum dåmajdibme máhttá merkahit sierralágásj vádájt jali ájnasvuodav oadtjot viessomkvalitähttaj boahtteájge.</p>
</list><p>Buojkulvissan la máhttelis nuppe vuojnnuj jus ulmutjin la bårredávdda jali muhtem skibádahka närvvavuogádagán. Máhttá agev ietjas dåktåris gatjádit jus la máhttelisvuohta oadtjot nuppev vuojnov.</p>
<p type="title">Häjmmalánndadigge máksá</p>
<p>Dábálamos oadtju dåktåråv jali sujttojuohkusav ietjá skihpadåben iejvvit gå masi vuostak mánádij dan lánndadikken gånnå årru. Jus la sávaldahka boahtet muhtem sierralágásj dåktåra lusi jali klinijkkaj Svierigin de l lánndadigge gånnå årru välggogis gähttjalit dåjmadit vaj dåhku oadtju boahtet. Ietjas lánndadikken la välggogisvuohta nuppev medisijnak árvustallamav mákset, vájku merkaj hähttu ietjá lánndadiggáj mannat. Häjmmalánndadigge galggá aj mannogålov mákset.</p>
<p type="title">Gejna galggá aktavuodav válldet?</p>
<p>Jus sihtá åhtsåt nuppev vuojnov de máhttá ietjas dåktåris gatjádit jali ietjá åvdåsstiddjes dan duostudagán gånnå l vuostasj medisijnak árvvalimev oadtjum gejna galggá aktavuodav válldet ietjas åtsålvisájn.</p>
<p>Máhttá aj aktavuodav válldet patiänntasiebrrerádijn jali patiänntaoahttsijn dan lanndadikken gånnå årru oattjotjit diededimev gejna galggá aktavuodav válldet oattjotjit nuppev vuojnov. Lågå ienebuv: Jus ij la dudálasj sujtujn﻿﻿.</p>
</body></document>
