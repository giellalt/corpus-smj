<document xml:lang="smj" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="swe"/><wordcount>313</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="smj"/></multilingual><origFileName>http://www.umo.se/Andra-sprak/Lulesamiska/Seksualak-tjardda-bi-hetero-homo</origFileName><parallel_text xml:lang="fin" location="seksuaalinen-suuntautuminen--bi-hetero-homo-.html"/><parallel_text xml:lang="fit" location="seksuaalinen-taipumus--biiseksuaalinen-hetero-homo.html"/><parallel_text xml:lang="sma" location="seksuellen-syjhtede--bi-heteroe-homoe.html"/><parallel_text xml:lang="sme" location="seksualala-sodju---bi-hetero-homo.html"/><parallel_text xml:lang="swe" location="sexuell-laggning---hetero-homo-bi.html"/><parallel_text location="bulopha-voltrande--bi-hetero-homo.html" xml:lang="rmu"/><parallel_text location="seksualno-manuipe--bi-hetero-homo.html" xml:lang="rmy-rka"/><parallel_text location="seksualkane-rigjiba.html" xml:lang="rmf"/><parallel_text location="seksualno-identiteto-bi-hetero-homo.html" xml:lang="rmy-rlo"/><parallel_text location="seksualikano-orientiribe--biseksualco-hetero-homoseksualco.html" xml:lang="rmn"/><parallel_text location="seksuelse-nejgung---baj-hetero-homo.html" xml:lang="yid"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p xml:lang="swe">Seksuálak tjärdda –bi, hetero, homo</p>
<p type="title" xml:lang="swe">Seksuálak tjärdda –bi, hetero, homo</p>
<p>Seksuálak tjerda birra makkir sjiervve ulmutjijn gejda gierru jali seksuálalattjat lijkku. Máhttá biseksuálak, heteroseksuálak jali homoseksuálak årrot.</p>
<p type="title">Mij la bi, hetero ja homo?</p>
<p>Gávnnuji gålmmå seksuálak tjerda: biseksuálakvuoda, heteroseksuálakvuoda ja homoseksuálakvuoda. Álu ber javllá ulmusj la homo, hetero jali bi.</p>
<list><p type="listitem">Biseksuálakvuohta l gå gierru ja seksuálalattjat lijkku niejdajda ja bárnijda.</p>
<p type="listitem">Heteroseksuálakvuohta l gå gierru jali seksuálalattjat lijkku ulmutjij ietjá sjiervijn. Ietjá báhko dasi l straight.</p>
<p type="listitem">Homoseksuálakvuohta l gå gierru jali seksuálattjat lijkku ulmutjij sämmi sjiervijn. Ietjá báhko dasi l gay. Niejda gudi lijkkuji niejdajda máhtti ietjasa gåhtjudallat lesbagin jali flator. Bárne gudi lijkkuji ietjá bárnijda máhtti ietjasa gåhtjudallat bögar.</p>
</list><p type="title">Le dábálasj ulmusj ájádallá ietjas seksuálak tjerda birra</p>
<p>Le dábálasj ájádallá ietjas seksuálak tjerda birra. Ulmutja seksuálak tjerda máhttá ájge milta rievddat.</p>
<p>Iesj mierret jus sihtá ietjas gåhtjudallat bi, hetero jali homo. Máhttá aj válljit javllat sujna ij la sierra seksuálak tjärdda.</p>
<p type="title">Vuorddaga birrasis</p>
<p>Birás álu vuorddá ulmusj la heteroseksuálak. Jus ij la de máhttá ulmusj ietjas dåbddåt ietjálágátjin, vuojnodibme jali ålggolin.</p>
<p type="title">Giehttot ietjas seksuálak tjerda birra</p>
<p>Juska vil makkir seksuálak tjärdda l ulmutjin de iesj agev mierret jus ja goassa sihtá dav iehtjádijda giehttot.</p>
<p>Jus la heteroseksuálak de álu ij dárbaha giehttot dav danen gå moaddi l vuordedahtte.</p>
<p>Jus la homoseksuálak jali biseksuálak, de máhttá muhttijn dåbddåt vaj sihtá jali dárbaj dav giehttot.</p>
<p type="title">Seksuálak tjerdan ij gullu ulmutja vuohkáj jali nähkuj</p>
<p>Muhttijn márjju muhtema jáhkki ulmusj la sierralágásj seksuálak tjerda diehtiv. Ulmusj galggá lijkkut sierra vidjurijda, vuojnnut sierraláhkáj jali sujna li sierra miellogisvuoda.</p>
<p>Valla vuoge, gåktu ulmusj vuojnnu, miellogisvuoda, jali gåktu vállji ietjas viessoma viessot, ij gullu ulmutja seksuálak tjärddaj.</p>
<p type="title">Lágadis la nuppástit seksuálak tjerda diehti.</p>
<p>Juska vil makkir seksuálak tjärdda ulmutjin de l sujna riektá viessot ietjas viessomav gåktu sihtá.</p>
<p>Nuppástit soabmásav seksuálak tjerda diehti l lágadis.</p>
<p>Jus ulmusj boadadallá vierredahkuj ietjas seksuálak tjerda diehti de l sierralágásj alvos vierredahko jali vassjevierredahko.</p>
</body></document>
