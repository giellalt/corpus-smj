<document xml:lang="smj" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="swe"/><wordcount>527</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="smj"/></multilingual><origFileName>http://www.umo.se/Andra-sprak/Lulesamiska/Buohtjaskuovddo</origFileName><parallel_text xml:lang="fin" location="kondomi.html"/><parallel_text xml:lang="fit" location="kontoomi.html"/><parallel_text xml:lang="sma" location="kondome.html"/><parallel_text xml:lang="sme" location="kondoma.html"/><parallel_text xml:lang="swe" location="kondom.html"/><parallel_text location="karorakkepha.html" xml:lang="rmu"/><parallel_text location="kondom.html" xml:lang="rmy-rka"/><parallel_text location="kondomi.html" xml:lang="rmf"/><parallel_text location="kondomo.html" xml:lang="rmy-rlo"/><parallel_text location="kondomi.html" xml:lang="rmn"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>Buohtjaskuovddo</p>
<p type="title">Buohtjaskuovddo</p>
<p><em type="italic">Buohtjaskuovddo l skuovddo hármmis asidis lateksis (gummi) majt máhttá giesset buohtjaj jali seksagávnnáj jus ájggu seksav adnet. </em></p>
<p>Buohtjaskuovdov adná suodjen sjiervvedávdajda umasslágásj seksan nåv gåk guoddnánarggem, bahtarájggenarggem ja jus la njálmmeseksa buotjajn. Guoddnánarggemin suoddji aj iesselisvuodas.</p>
<p>Máhttá aj buohtjaskuovdov adnet ånanerijdijn, jus dåbddu vuohkasin ja tjehputjit dav biedjat ja diehtet gåktu dåbddu gå sájo buohtjaskuovdduj oadtju.</p>
<p>Buohtjaskuovddo gávnnuji umasslágásj stuorrudagájn,hámijn,bájnojn ja smáhkajn. Ienemus buohtjaskuovdo ma gávnnuji oasstet iemelágásj boargálijn li viehka avtalágátja, valla gávnná umasslágásj stuorrudagájt ja hámijt värmmádagán ja seksaboargálijn valjes fáladusájn.</p>
<p>Umasslágásj buohtjaskuovdo umassláhkáj hiehpi umasslágásj buotjajda ja danen la buorre buohtjaskuovdov gávnnat masi lijkku.</p>
<p>Ienemus buohtjaskuovdo li gárvedum vuojddasij danen gå galggi vuohkasa adnet ja e skuohpat.</p>
<p>Jus l allergiddja lateksij de máhtá adnet buohtjaskuovdojt ma li plástas dagádum.</p>
<p type="title">Gåktu buohtjaskuovdov adná?</p>
<p>Buohtjaskuovdov biedjá gasjkos buotjaj jali seksagávnnáj. Suoddjitjit sjiervvedávdajda ja iesselisvuohtaj la ájnas buohtjaskuovdov adnet ålles narggembåttåv.</p>
<p>Jus sájogålgådibme boahtá buohtjaskuovdduj de galggá várrogit buotjav ålgus giesset vaj sájo e guoddnáj gålgå jali bahtarájggáj.</p>
<p>Márjju dárbaj vehik hárjjidallat buohtjaskuovdov rievtesláhkáj biedjat. Jus la buohtja de máhttá hárjjidallat gå biedjá dav ånanerijdin. Jus ij la de máhttá adnet buojkulvissan dildov jali gárudav majna hárjjidallá.</p>
<p>Nåv biedjá buohtjaskuovdov buojkulvissan buohtjaj jali dillduj:</p>
<list><p type="listitem">Rabá buohtjaskuovddogurjov.</p>
<p type="listitem">Siejggi kondomav vehik vaj vuojnnu goabbelij galggá biejaduvvat.</p>
<p type="listitem">Jus buohtjaskuovddo biejaduvvá buohtjaj de galggá gasjkos gå kondoma biejaduvvá.</p>
<p type="listitem">Jus la åvddånahkke de dat galggá gieseduvvat ruoptus.</p>
<p type="listitem">Bieja buohtjaskuovdov buohtjaoajve nali, diette tjuvdij buohtjaskuovdduj avtabále gå vuolus gieseduvvá vaj ij ilmme boade buotja jali dildo ja buohtjaskuovdo gasskaj.</p>
<p type="listitem">Gå buohtjaskuovddo l ållu vuolus giesedum, de buohtjaskuovdov vehik bajedasstá ja gässá vuolus desik ij ienep gávnnu giesset. Jus buohtjaskuovddo l buotjan de galggá dav ålgus giesset åvddål gå buohtja l dibmam. Aneda buohtjaskuovdo buohtjamáddaga birra, gå buotja gieseduvvá ålgus, vaj buohtjaskuovddo ij buotjas jåde.</p>
<p type="listitem">Hievvi buohtjaskuovdov ruhkelihttáj. Ale hievvi dav toalähttaj.</p>
</list><p type="title">Gånnå åttjut buohtjaskuovdojt?</p>
<p>Buohtjaskuovdo álu juogaduvvi jali vuobdeduvvi nuorajduostudagájn.</p>
<p>Gávnnuji aj oasstet iehtjádij siegen dálkasboargálin, biebbmoboargálijn, kioskajn ja värmmádagán. Buohtjaskuovdo aj vuobdeduvvi automáhtajn muhtem biográfajn, bårråmsajijn ja hávskudallamsajijn. Moattelágásj buohtjaskuovdo gávnnuji seksaboargálijn valjes fáladusájn ja värmmádagán.</p>
<p type="title">Majt buohtjaskuovdo máksi?</p>
<p>Buohtjaskuovdo dájvvamusát vuobdeduvvi skurpon måttijn buohtjaskuovdujn. Man ednagav máksi mierreduvvá makkir kondomatjerdav vállji ja gånnå dajt oasstá. Nuorajduostudagájn álu kondoma juogaduvvi mávsodak jali vuobdeduvvi álbep haddáj.</p>
<p type="title">Man tjårguk la kondoma?</p>
<p>Buohtjaskuovddo l tjårggis suodje goappátjagá sjiervvedávdajda ja iesselisvuohtaj jus rievtesláhkáj aneduvvá, narggembåttåv ja juohkka narggembále.</p>
<p>Buohtjaskuovdo galggi vuorkkiduvvat ladnjatemperatuvran ja sajen gånnå ij skåba juoŋga vuosstij. Buorre saje dajt vuorkudit li jáhkkasålben jali vuossan.</p>
<p>Nievres saje li bahtasålben jali vinndegin bäjvádagájn. Oabme buohtjaskuovdo jali buohtjaskuovddo mij la gåjkkåm giehpebut luottan.</p>
<p type="title" xml:lang="swe">Ávke</p>
<list><p type="listitem">Buorre suodje sjiervvedávdajda.</p>
<p type="listitem">Tjårggis suodje iesselisvuohtaj.</p>
<p type="listitem">Ij rubmahav bájne.</p>
</list><p type="title">Hieredisá</p>
<list><p type="listitem">Márjju hiemssi danen gå dav máhttá biedjat esski gå buohtja l gassjkum.</p>
<p type="listitem">Hähttu dajt ássat gå ájggu seksav adnet.</p>
<p type="listitem">Dárbaj hárjjidallat åvddål gå l álkke dav biedjat ja dåbddu vuogas adnet.</p>
</list><p type="title">Ale ane lijkkevuojddasav jali oaljov</p>
<p>Ij galga buojddevuododum nävoj vuojddat nåv gåk oalljo jali lijkkevuojdas aktan suojijn ma li lateksis dagádum , nåv gåk buohtjaskuovddo, femidoma ja njoallomgåbtjås. Buojdde vuojn máhttá låskijdahttet suojev vaj giehpebut gajkku.</p>
<p>Adnet jåhtemnävojt ma li tjáhtje-jali silikånavuododum aktan suojijn lateksis gis sieldes buoragit doajmmá.</p>
<p>Gávnnuji gájklágásj jådedimnävo: tjáhtjevuododum, silikonavuododum jali vuojddasa ma li goappásj nävojs segadus. Dá vuojddasa li buoraga adnet aktan gájklágásj suojij.</p>
</body></document>
