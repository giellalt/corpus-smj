<document xml:lang="smj" id="no_id"><header><title>Åhpadusá |  Samernas Utbildningscentrum</title><genre code="facta"/><author><unknown/></author><wordcount>233</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.samernas.se/799-2/?lang=ls</origFileName><parallel_text xml:lang="sme" location="oahpahusat2015.html"/><parallel_text xml:lang="swe" location="oahpahusat2015.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Åhpadusgäjno låhkåmjage 2015/2016</p>
<p>Sámij åhpadusguovdásj la unna hásskes skåvllå ållessjattugijda. Akta jali ålop jage ij Dunji vatte val viessomájge åvddånimev, ájnat aj ráddnavuodav ja ietjas åvddånimev. Mijá ájnnasamos gåhttjom la vijdábut doalvvot sáme máhttudagájt duojen, sámegielan, sámekultuvran ja äládusájn mijá oahppijda.</p>
<p>Dajna gå skåvllå l sáme guovdátjin Jåhkåmåhken la Dån vuogas sáme kultuvrra- ja giellabirrasin. Dánna li Dujna máhttelisvuoda oasslasstet sáme sebrudagájdaja álggoálmmukgávnadimijda rijkasattjat ja rijkajgasskasattjat.</p>
<p><em type="bold">Duodje </em></p>
<p>Jus la miella duodjuhit de vállji Duodjesuorgev 1-2 jage juogu de muorra/tjoarvve- jali sassne/tekstijllasuorgen.</p>
<p><em type="bold">Boatsojäládussuorgge </em></p>
<p>Jus ällobarggen sidá ietjat vidnudagájn barggat de máhttá Boatsojäládussuorgge dunji hehpat. Boatsojäládussuorgge la rievddadum vaj máhttá muhtem ábnnasijt sierra låhkåt låhkåmjage 2013/2014.</p>
<p><em type="bold">Giella </em></p>
<p>Dunji gut sidá sámegielav låhkåt. Mij fállap åhpadusáv oarjjel- julev- ja nuorttasábmáj juogu de álggo- jali joarkkakurssan jali sámegielagijda. Ienemus bargge li sámegielaga.</p>
<p><em type="italic">Biebbmo – Sáme biebbmokultuvrra (Ij låhkåmjage 2014/15) </em> </p>
<p>Dån åhpa árbbedábálasj máhtov sáme biebmo birra, varás biebmos gárves bårrusij.</p>
<p><em type="bold">Sáme prográmma – gimnása åhpadus </em></p>
<p>Dunji gut vuodoskåvlås boadá. Åhpadus la kommuvna gimnásaskåvlån, Bokenskåvlån. Dån oattjo sämmi dåhkkimvuodav allaskåvllåj degu Sebrudaksuorgen. Oattjo aj sámegielav, duojev, kultuvrav ja boatsojäládussuorgev låhkåt.</p>
<p><em type="bold">Joarkkaåhpadus duojen </em></p>
<p>Skåvllå fállá aktan vuododusájn Hantverk &amp; Utbildning Leksandan 80 vahko åhpadusáv. Rávkalvissan åhpadussaj la 2 jage duodjesuorgen jali dan lágásj åhpadus.</p>
<p><em type="bold">Sáme dålkkåmåhpadus </em></p>
<p>Skåvllå fállá aktan Härnösanda álmmukallaskåvlåjn jahkásasj dålkkåmåhpadusáv mälggatåhpadussan gudájn iejvvimijn.</p>
<p><em type="italic">Buorisboahtem mijá skåvllåj åhtsåt! </em></p>
<p>Maŋemus åtsådimbiejvve l moarmesmáno 15 biejvve. Barggo åtsålvisáj álggá biehtsemáno álgon. Máhttelis la áhtsåt maŋŋel åtsådimbiejve gå soajtti lijggesaje.</p>
</body></document>
