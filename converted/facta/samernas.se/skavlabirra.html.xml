<document xml:lang="smj" id="no_id"><header><title>Skåvlå birra |  Samernas Utbildningscentrum</title><genre code="facta"/><author><unknown/></author><wordcount>415</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.samernas.se/792-2/?lang=ls</origFileName><parallel_text xml:lang="swe" location="skavlabirra.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Samij Åhpadusguovdásj</p>
<p><em type="bold">Sisadno </em>Skåvlå birra </p>
<p>Histårjjå Vuododus ja Ekonomiddja Skåvlå dahkamuhá ja ulmme</p>
<p>Lanjá Stivrrabagádus Kvalitähtta <em type="italic">policy </em>Birás <em type="italic">policy </em>Buohtaárvvo <em type="italic">policy </em>Hiehteplána </p>
<p><em type="italic">Skåvllå </em></p>
<p>Sámij åhpadusguovdásj la sáme åhpadusinstitusjåvnnå juo åvdutjis. Álgos 1942 la skåvllå dallusj namájn, Sámij Álmmukallaskåvllå, åhpadusáv sáme álmmugij vaddám. Skåvllå la ájnas sáme sebrudahkaj årrum.</p>
<p><em type="italic">Vuododus Sámij åhpadusguovdásj ja ekonomiddja  </em></p>
<p>Sámij åhpadusguovdásj la sáme åhpadusinstitusjåvnnå, organiseridum vuododussan. Svieriga Sámij Rijkkalihtto (SSR), Sáme Ätnam ja Jåhkåmåhke kommuvnna li vuododusáv biejadam. Vuododusá njuolgadusá dåjmav stivrriji.</p>
<p>Skåvlån la sierra årnik ja stáhtadårja mij njuolgga skåvllåj manná. Sámij åhpadusguovdátjij ij rávkalvis gullu almulasj suorgev adnet degu ietjá álmmukallaskåvlå. Ietjá biednikvadde skåvllåj li Jåhkåmåhke komuvnna ja Lánndadigge Norrbottenin. Ietjá boado li prosjäktadoarjjaga, girjjevuobddema, lájggoboado ja nåv. Vuobddemárvvo l bájken 12 500 000 kr/jahkáj.</p>
<p><em type="italic">Skåvlå gåhttjom ja ulmme </em></p>
<p>Mijá gájkbadjásasj ulmme la buoremusát sámij åvdås barggat ja mijá gåhttjom la sámij åhpadusáv åvdedit.</p>
<p>Sámij åhpadusguovdátjin la guovtegärddásasj ulmme. Galggá ájnegis sámijda åhpadusáv hiebadum dárbojda ja sávvamijda vaddet, ja dasi duodden vásstedit almulasj kurssadåjma åvdås, ja aktisasjvuoda baktu álmmukorganisasjåvnåj ja ietjá institusjåvnåj diedojt sámij birra álmmugij vaddet.</p>
<p><em type="italic">Lanjá </em></p>
<p>Skåvlån li ådåájggásasj lanjá ja barggamsaje. Skåvlån la aj bårråmsadje tjiegajn, ja oahppij viesso oahppijda ja guosseåhpadiddjijda. Oahppij viesso l ådåstuhtedum jagen 2004. Gehtja gåvåjt viesojs sválldasin <span type="quote">”bájkke”</span> skåvlå álggobielen.</p>
<p><em type="italic">Stivrrabagádus </em></p>
<p>Skåvllå la tjoahkkim gájkka ássjepáhppárijt sadjáj mav gåhttju stivrrabagádussan. Da li njuolgadusá, <em type="italic">policy </em>ja ájggomusá gájkka skåvlå dåjmajda. Skåvlå stivrrabagádussaj gulluji tjuovvo: </p>
<list><p type="listitem">Äjgádij åvdåsvásstádus</p>
<p type="listitem" xml:lang="sme">Stivra barggoháme</p>
<p type="listitem">Rektåvrå barggovuoge</p>
<p type="listitem">Njuolgadusá åhpadiddjerádijda ja barggij tjåhkanimijda</p>
<p type="listitem">Virggetsuojggoma</p>
<p type="listitem">Duodastusbagádus</p>
<p type="listitem">Barggij njuolgadusá</p>
<p type="listitem">Oahppijráde njuolgadusá, ja oahppij njuolgadusá</p>
<p type="listitem" xml:lang="eng">Bálkká <em type="italic">policy </em></p>
<p type="listitem">Åhpadiddjij barggoájggesåbadus</p>
<p type="listitem">3-jahkásasj doajmmapládna</p>
<p type="listitem" xml:lang="sme">Buohtaárvvopládna</p>
<p type="listitem" xml:lang="fkv">Kvalitähtta <em type="italic">policy </em></p>
<p type="listitem" xml:lang="eng">Birás <em type="italic">policy </em></p>
<p type="listitem">Barggobirásbargo pládna</p>
</list><p>Stivrrabagádus galggá årrot viesso tjála mij ådåstuvvá jahkásattjat. Stivrra l barggamin</p>
<p xml:lang="fkv"><em type="italic">Kvalitähtta policy </em></p>
<p>Sámij åhpadusguovdásj galggá doajmme kvalitähttabargov jådedit dán milta</p>
<list><p type="listitem">adnet nanos värmmádagájt sámij sebrudagájn ja åhpadusdárbojn</p>
<p type="listitem">adnet tjielgga ja dálásj ulmijt doajmmaj, åhpadussuorgijda ja kursajda</p>
<p type="listitem">vaddet oahppijda buorre diedojt åvddåla ja åhpadime álgon</p>
<p type="listitem">adnet doajmmaplánajt ja <em type="italic">policyjt </em></p>
<p type="listitem">adnet doajmme oahppefámov ja doajmme oahppijrádev</p>
<p type="listitem">adnet buorre åhpadiddjemáhtov</p>
<p type="listitem">adnet buorre oahppambirrasav buorre oahppamnävoj</p>
<p type="listitem">buorre oahppeduosstom/dåjmadahka ja barggobirás barggijda ja oahppijda</p>
<p type="listitem">fállat riekta åhpadusájt</p>
<p type="listitem">adnet buorre vuogijt tjuovvusijda ja biedjamdagojda</p>
<p type="listitem">tjállet jahkásasj kvalitähttatjielggimav stivra tjåhkanibmáj biehtsemánon</p>
</list><p>Gehtja Kvalitähttapolisav (policy) (pdf-format)</p>
<p xml:lang="eng"><em type="italic">Birás policy </em></p>
<p>Mijá biráspolisy ájggom la binnedit birásvahágijt. Sáme institusjåvnnån li miján dålusj dábe sujttit luondov ja birrasav. Sámij åhpadusguovdásj galggá birásbargo åvddågietjen årrot ja barggat nanos åvddånime åvdås.</p>
<p>Gehtja Biráspolisav (policy) (pdf-hábme)</p>
<p xml:lang="sme"><em type="italic">Buohtaárvvopládna </em></p>
<p>Sámij åhpadusguovdátja ulmme buohtaárvvobargujn la vaj ij aktak unnedibme sjiervvegullumijn vuodon jali etnalasj vuodon galga gávnnut.</p>
<p>Gehtja Buohtaárvvoplánav (pdf-hábme)</p>
<p><em type="italic">Hiehteplána </em></p>
<p>Sámij Åhpadusguovdátja hiehtepládnaj gulluji rijdo, hárddem, jábmema/soaggoma ja sälggaadnem.</p>
<p>Gehtja Hiehteplánajt (pdf-hábme)</p>
</body></document>
