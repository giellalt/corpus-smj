<document xml:lang="smj" id="no_id"><header><title>Gesälla- ja tjähppudakduodastus duojen |  Samernas Utbildningscentrum</title><genre code="facta"/><author><unknown/></author><wordcount>160</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual><language xml:lang="swe"/><language xml:lang="smj"/></multilingual><origFileName>http://www.samernas.se/uncategorized-ls/gesalla-ja-tjahppudakduodastus-duojen/?lang=ls</origFileName><parallel_text xml:lang="swe" location="nyheter_gesall-och-mastarbrev-i-duodji16.html"/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p type="title">Gesälla- ja tjähppudakduodastus duojen</p>
<p><em type="italic">Gesälla- ja tjähppudakduodastus (Gesäll- och mästarbrev) duojen </em></p>
<p>Dal gávnnu gesälla- ja tjähppudakduodastus duojen Svieriga bielen sámeednamis! Dav dåhkkidij Gesälla- ja tjähppudakdåjmadahka Leksándan sjnjuktjamáno 2010. Sosiálafånndå, Sámij åhpadusguovdásj ja Kunskapenshus Jåhkåmåhken biednigahtij åvddåprosjevtav gånnå barggojuogos njuolgadusájt biedjin. Barggojuohkusin lidjnin åvdåstiddje duodjeåhpadiddjijs Sámij åhpadusguovdátjin ja Sáme Duodje barggá administratijvak bargujn.</p>
<p>Rávkalvissan gesälla- ja tjähppudakduodastussaj la viddnoåhpadus jali diedo barggamisgålmmå jage. Åhpadusgäjno li guovtejahkásasj duodjesuorgge Sámij åhpadusguovdátjin jali dan lágásj åhpadus, ja binnemusát jahkásasj praktijkka.</p>
<p>Gähttjalibme la gålmå oassáj. Duodjegähttjalibme mav ietjat divudagán dagá muhtem mánoj sinna. Dan maŋŋela gähttjalimvahkko Jåhkåmåhken nuppijn duodjegähttjalimijn. Maŋemus gähttjalibme l teorehtalasj. Jus dåhkkiduvá de besa giesen duojijt vuosedit Sáme Duojen. Udnásj rádjáj älla gähttjalime biejadum.</p>
<p>Sámij åhpadusguovdásj ávvudallá gå dal gesälla- ja tjähppudakduodastus duojen gávnnu. Maŋŋáj tjadádum duodjeåhpadusá ja jahkásasj praktijka máhtá gesälla- ja tjähppudakduodastusáv åhtsåt!</p>
<p>Jus li gatjálvisá de ságasta Sáme Duojijn jali Sámij åhpadusguovdátjijn:</p>
<p>Sanna Larsson, duodjekonsulännta, Sámi Duodji, 0971-128 99, 070-394 93 06</p>
<p>Per Stefan Labba, sadj. rektåvrrå, Sámij åhpadusguovdásj</p>
</body></document>
