<document xml:lang="smj" id="no_id"><header><title>Julevsámegiella  2</title><genre code="facta"/><author><person firstname="Berit Ellen" lastname="Bongo" sex="f" born="" nationality="nor"/></author><year>2002</year><wordcount>1962</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual><language xml:lang="nob"/><language xml:lang="smj"/></multilingual><origFileName>Lulesamisk_2_teksthefte.doc</origFileName><metadata><uncomplete/></metadata><version>XSLtemplate  1.14 ; file-specific xsl  $Revision: 1.1 $; common.xsl  $Revision$; </version></header><body><p>Julevsámegiella 2.giellan/Lulesamisk 2.språk</p>
<p>Tækstatjoahkke/Teksthefte</p>
<p xml:lang="nob">VUODOSKÅVLÅ EKSÁBMA JAGEN 2002</p>
<p xml:lang="nob">SÁMEGIELLA NUBBEN GIELLAN</p>
<p xml:lang="nob">TÆKSTATJOAHKKE</p>
<p xml:lang="nob">Bilde nr. 31</p>
<p xml:lang="nob">Læringssenteret</p>
<p>Sisadno </p>
<p>Ållu gåbbmot!</p>
<p>Manen muv nuppástijda</p>
<p>Kátjá</p>
<p>Jáhkko ja ájádus</p>
<p>Nenets-nuora åhtsi girjje-rádnajt</p>
<p>Viessom duoddarin</p>
<p>Vitsa</p>
<p>...sámevuohta le vájmmuj lieggasamos</p>
<p>Mihá gáptijn!</p>
<p>Gåvvorájdo</p>
<p>Beaivvás Sámi Teáhtar vuoset divtajt</p>
<p>Ov-messie darjomes</p>
<p>Divta</p>
<p>Ållu gåbbmot!</p>
<p>Dáhpáduváj skåvlån, gå galgajma aktan barggat, guovtes aktan. Muv ráddna guhti agev muv guoran tjåhkkåhij, lij sijdan dan biejve danen gå lij snuobas. Dan diehti hæhttujiv báhtjajn aktan barggat - klássa tjáppemus báhtjajn! Iv lim ga mån ållu vieddje. Ráddna lij dávk muv smihttim, valla iv lim nav skibás vaj skåvllåj ittjiv boade.</p>
<p>Gå lijma båttåtjav aktan barggam, de báhttja gatjádij jus mujna li blyánntasnjuhttjijiddje. Jur gå galggiv vásstedit, de gasnestiv sælldát. Snuolga ja tjålgå rissjun! Nágin sekundav ållu sjávot tjåhkkåhij, åvddål giedav bajedij ja muodov sihkastij….. madin mån vargga iv skámos jáme!</p>
<p xml:lang="nob">Gálldo: 4 for you</p>
<p xml:lang="nob">Bilde nr. 14</p>
<p>O, Oarjjevuodna, Lilian Urheim 1983</p>
<p>Manen muv nuppástijda</p>
<p>Dát la didjij mihás rádnajda gudi ejda muv dåhkkida gå nuorajskåvllåj álgijma. Guorrasav, ilá lågåv, ienep jiebbá lav dijájs, iv la nav smidá báhtjaj, ja ihkap iv la fávrro. Dav de dåbdåstav. VALLA!</p>
<p>Ejda dij huoman dárbaha muv gåppset. Muv hárddo duogen sáhkadit. Slimmbarijt muv nali guoddet, jali ij muv vuojnnen dahkat.</p>
<p>Luluj buoremus jus lijda njuolgga munji javllat. Álggiv ietjam iesjdåbdoj fággádit.</p>
<p>Vuorbbe gå ietjá rádnajt oadtjuv. Buorre rádnajt. Rádna gudi li munji læhkám buorep rádna jagev gå dij lijda gietjav jahkáj. Viesov viehka buorebut dálla. Iv dárbaha agev buosjástallat.</p>
<p>Muv e nuppásta. Oattjov tjiegosvuodajt diehtet. Mujna li rádna gejda luohtedav. Rádna gudi gávnnuji gå dárbahav.</p>
<p>Rádna gudi subtsastin, mujna ællim vige. Vihke l DIDJA!</p>
<p>Gijtáv dálásj rádnajt!</p>
<p>Varrudagá gáktsalåkgietjagis.</p>
<p xml:lang="nob">Gálldo: “4 U -for you bc. 767.0 9 </p>
<p>Kátjá</p>
<p>Vuostasj skåvllåbiejvve ja maŋep biejve lidjin åvtålágátja. Kátjá ruvva åhpaj mij skåvllå ja internáhtta duodaj lij. Álgon ittjij dádjada manen sån ittjij galga aktasik giehttot sijda birra. Danen sån vuostasj iehkeda biehtoduváj ja alvaduváj sieldes láhkáj gå guokta stuoráp nejtsutja dåskålijga suv gå subtsastij gåsstå sån la. Álgon, gå Kátjá lusi bådijga, sjávot årojga åvddål gatjádijga:</p>
<p>- Mij la duv namma ja gåsstå la? Kátjá háhppelit vásstedij ja subtsastastij, sujna l aj áhkko sijdan.</p>
<p>- Le gus diján boahttsu? gatjádijga såj.</p>
<p>- Ælla miján boahttsu, valla gusá ja sávtsa, vásstedij Kátjá vuollegattjat. Ja de álgijga næjtso-guovtes boagostit ja nubbe tjievtjastij suv ja javlaj:</p>
<p>- Dån i oattjo gáptijn vádtset, ja i ga dán internáhtan årrot! Dån illa sábme, dánna e oattjo iehtjáda gå sáme årrot! Ja divna sámemánájn li boahttsu! Såj álgijga Kátjáv vájvedit ja nággijga suv internáhtas mannat. Kátjá balláj ja viehkalij tjiero ålgus. Viegaj guhkás internáhtas ierit, guovdo guovlluj. Rahte milta båhtin nágin máná syhkalda suv vuosstij. Sij ællim gáptegisá. Ganugin Kátjá åvddålin, ja ij lim desti sadje sunji bálldala mannat. Akta gálggij tjuvdev Kátjáj ja bilkkedattjáj:</p>
<p>- Makkir biktasijda la tjágŋam? Valla Kátja ittjij suv dádjada gå dárustij. Iehtjáda boagostin ja háddidallin sámijt gå dárustin. Båhtin syhkkalij ållu Kátjá næjgga. Kátjá ij lim åvddåla goassak nav ballám gå dálla. Jårgijdastij ja internáhta guovlluj vas viehkkáj majt nagáj. Máná maŋen. Gahperav suv oajves råhttijin ja håjggådin læŋgá sisi rahte guorraj.</p>
<p>Kátjá ittjij duosta moaddot gahperav viettjatjit. Viegaj internáhta boadáldahkaj ja balon danna tjiehkádimsajev åtsåj. Ájtsaj skáhpav tjiegan man duogen lij vehik sadje tjiehkádit. Viehkalastij tjiehkaj ja lubttsahij skáhpa duogen, ballám hekkadagi. Tsábttsij tjalmijt ja giedav njálme badjel tjábrrij vaj tjieras ittjij galga gullut. - Jus tjalmijt tsábttsiv viehka mælggadav, de soajtáv áhko lusi boahtet, ja dåbdåj tjieras vargga hávkkadij suv.</p>
<p>Kátján ij lim aktak ráddna ja ittjij ga hálijda avtajnik ståhkat. Agev lij sujna bávtjas juoggu. Ienemus bávtjas lij sisbielen dan diehti gå sån nav sælldát sijdav åhtsålij. Gå áhkos usjudaláj, de gadnjala gålggågåhtin, tjabu skåvlån aj. Valla áhkko lij måttij várij duogen. - Jus luluv diehtet gåsi vádtset, gudi guovlluj, lidjiv dássta báhtarit, álu Kátjá skåvllåtijmajn usjudaláj.</p>
<p>Avta biejve gå muohttemis hiejtij, gassa muohta lij ja tjoaskes, de bådij Biret suv lusi subtsastittjat sij li guovte biejve duogen sijddaj vuolgátjit javlajda.</p>
<p>Gå Kátjá dáv gulláj, de gadnjala gålggågåhtin, ja dåbdåj nav imálasj tjuoggasav sisbielen. Áhko lusi! Áhko lusi!</p>
<p>Elle Márjá Vars: Kátjá </p>
<p>Jáhkko ja ájádus </p>
<p>Jáhkket máhttá moadda sisano adnet. Årrus dal ahte juoga la ållu duohta, jali dåssju árvvedit juoga la duohta. Jáhkon la sáhka dåbdojs ja berustimijs. Miján la miella ja jiermme gå ájádallap. Ulmutjin li dåbdo, berustime, jierme ja miela. Miellagiddis la garra berusdibme juojddás. Åskon ij la sáhka dåssju dåbdojs ja ájádususájs.</p>
<p>Moaddásijda le jáhkko viessomvuohke ja viessomtjærdda, dagu dal rituála, dábe, bårråmdábe, dábe aktisasjviessomin, ja duoht dát dáhpe ja vuojnno dasi mij la riekta jali boasstot.</p>
<p xml:lang="nob">E. Skeie/ N.Omland: “Reiser I tid og tro</p>
<p xml:lang="nob">Bilde nr. 17 </p>
<p>NENETS-NUORA ÅTSI GIRJJERÁDNAJT</p>
<p xml:lang="nob">Bilde nr 23 </p>
<p xml:lang="nob">Bildetekst til kart: </p>
<p>Bájke namma l Nelmin-Nos, ja la guhtta mijla nuorttalullelis Narjan-Maras, mij la Nenets Autonoma guovlo oajvvestáda.</p>
<p>Vasja Talejev (14), </p>
<p>Nelmin-Nos </p>
<p>Muv namma l Vasilij Talejev, ja boadáv </p>
<p>Russlándas Arkhangelska fylkas, Njenee </p>
<p>guovlos. </p>
<p>Ulmutja Nelmin-Nosan viessu æloj, </p>
<p>slihturij ja guollimijn. </p>
<p>Muv iedne namma l Anatoljevna ja </p>
<p>áhtje Aleksander. Muv viellja namma l </p>
<p>Pasja ja oappá Sasja. </p>
<p>Mujna l bena man namma l Mukhtar. </p>
<p>Dat la schæfera muoduk. Sån dánssá gå </p>
<p>måj skåvlås vádtsin. </p>
<p>Miján la aj jálos gáhtto. Dan namma l </p>
<p>Muska. Gáhtto valit bednagijda gå vássi. </p>
<p>vieso buoragit. Vuordáv vásstádusáv. </p>
<p xml:lang="nob">Vasilij Ivanovitsj Talejev. </p>
<p xml:lang="nob">SIMA PYRERKO (14),</p>
<p xml:lang="nob">NELMIN-NOS</p>
<p>Muv namma l Sima ja lav 14 jage. Mån lijkkuv</p>
<p>musihkav gulldalit ja filmajt ja TV:v gæhttjat.</p>
<p>Mån lijkkuv aj lávllot, valla iv diskotehkan vádtse.</p>
<p>Mujna li vuorrasap oarbbena. Muv vuorrasap oappán </p>
<p>(Olgá) la bárnne ja niejdda. Muv nuppe oappán</p>
<p>(Sjura) la niejdda. Gálján li guokta niejda.</p>
<p>Natasja vádtsá skåvlåv Narjan-Maran.</p>
<p>Vuorrasamos viellja Roman la bargodis.</p>
<p>Nuorrasamos viellja Efim vádtsá gudát klássan.</p>
<p>Mån ávvudalláv girjijt oadtjot!</p>
<p>Gába 2/2000 </p>
<p>Viessom duoddárin </p>
<p>Sasja Pyzova (14), Nelmin-Nos </p>
<p xml:lang="nob">Bilde nr. 24 </p>
<p>Vitsa </p>
<p>- Manen åhpadiddje mielkev juhki madin li oasssásin? </p>
<p> Danen gå mielkkepáhken la tjáledum; rabá dággu…. </p>
<list><p type="listitem">Åhpadiddje: Le gus juogirlágásj vihke muv tsågen?</p>
</list><p>Dåktår: Ij la, dat sjaddá tsilkadit nav guhkev gå dån vieso</p>
<list><p type="listitem">Manen jáddij åhpadiddje TV:v gå hivsigij manáj?</p>
<p type="listitem">Sån ij sihtam biesstet majdik, sidáj divna vuojnnet.</p>
</list><p xml:lang="nob">“4 U -for you bc. 767.09 </p>
<p>…sámevuohta le vájmmuj lieggasamos </p>
<p>Gatjálvis la manen liehket sábmen, gå ulmusj máhttá liehket dárulasj? Valla sjaddá miejnigahtes iellem.Ulmusj viessomájgenis loapptá iehtjádin gå majt sån la. Moattes sámijs dáv dahki. Ij la buorren sámevuodav åvddånbuktet. Valla muv mielas li gájka sáme gænna li ruohtsa Ålmåjvákkes. </p>
<p>Sáme åhpadus </p>
<p>Mujna le sámegiella skåvlån Hammerfestan, valla skåvllågirje ja oahppamnævo vádnuhi. Ij la val ållo mij tjadná merrasámijt sámevuohtaj. Harald Lindbacha girjje Gáttiin ja mera nalde (1995) (Gátten ja meran) doalvvu dáv dilev buorep guovlluj.</p>
<p>Mujna lij sámegiella skåvlån nuppát klássa rájes. Sij gudi válljijin sámev, lidjin birrasij avtsejagága. Oattjojma guhtik grammatihkkagirjev ja barggogirjev skåvlån, ja de galgajma dal dahkat majt rijbajma. Sij gudi ettjin vállji sámev, sij oadtjun manádit tuvrajn, tjerastallat, ståhkat dáhtámasjijnaj, biebmojt dahkat ja suohttasijt barggat. Diedon sjattaj boasstot avtsejagága mielas, valla mij oattjojma dåssju gullat: Iehtja la ham sámev válljim, le dal dåssju ådådárogieloahppamij målssot. Dát lij vuohke ulmutjav oattjotjit sámegielav ierit válljit.</p>
<p>Sámevuohta </p>
<p>Lågejagága rájes la ulmusj nabdostuvvam sámehuorrán ja sámeriehtasin, diedon: sábme lij juoga mij ij lim buorre Ulmusj la ham dan álldarin iesjdåbdov gávnnamin. Ulmusj jáhkkegoahtá dasi, jus dal ij vajálduhte ja vieledahtek guode. Mån berustahttjájiv politihkav, dajnas gå dánna muv mielas gávnnujin ulmutja gænna lidjin iesjdåbddo sajenis. Ulmusj dárbaj viehkev. Dárojduhttempolitihkka le dálla ållu ietjáláhkáj gå åvddåla. Vuojná le skáhppa-sáme. Sij vierttiji mijáv moajttet, dajnas gå balli ietjasa sámevuodav åvddånbuktet. Muv mielas le sábme le sábmáj værámus.</p>
<p>Ælla dal ålos nuorajs Ålmåjvákken gudi sámegielav máhtti. Gássjelis le vuojn sámegielajn gå dáv ij la iednemielkijn oadtjum.</p>
<p>Ålmåjvágge le sámebájkke. Valla le aj sæmmibuohta dáro. Jali duot skáhppa-sámebájkke.</p>
<p>Hæhttujiv sámegielav skåvlån oahppat. Muv æjgáda ettjin sidá mån galggiv vásedit dav majt ietja lidjin vásedam.</p>
<p>Valla sámevuohta le vájmmuj lieggasamos. Ulmusj sihtá dáv boahtteájggáj doalvvot.</p>
<p>Sissŋálasj dåbddo. </p>
<p>Ålles dát dåbddo le sissnálasj.</p>
<p>Værálda-konferánssa iemeálmmuknuorajda Spadtjiesne (Vålådalenin) rabáj muv tjalmijt.</p>
<p>Lidjin 14-jagák ja lidjin dåppe nuoraj organisasjåvnå Gáivuona Sámenuorat (GSN) åvdås. Måj næjttsorádnatjijn aktan manájma. Åvtåjn vietnámalasj næjtsojn oahpástuvviv. Sån lij tjágŋam oarjjelsáme gápptáj, sån lij adopteriduvvam åvtåt sámefamiljas. Oahppiv ij la duot ålgoldis valla duot sissŋálasj mij mierret.</p>
<p>Spadtjie-konferánsa maŋŋela barggiv GSN'a baktu. Lij geldulasj, ja dát gulluj munji. Sihtiv åvddån. Sihtiv vuododit stuorámus sámesiebrev væráldin.</p>
<p>Davvi Nuorra le buorren mijá sámenuorajda. Nuorajt ij la gæhppat oadtjot fáron, sij vuojn jáhkki sij e dárbaha dahkat majdik ietjasa dile buoredime diehti.</p>
<p>Avtsát klássa maŋŋela vuolggiv Guovddagæjnnuj ja joarkkaskåvllåj álggiv. Dåppe le sierra ævto sábmen liehket. Ulmutjin viertti ællo liehket, ja sámástit viertti máhttet.</p>
<p>Gå dåppet jåhttåhiv, gatjádij akta ulmusj mujsta: Manen la hillduj biedjam sámevuodav ja jåhttåm Guovddagæjnos Hammerfæsstaj? Dát gatjálvis la akta dajs værámus gatjálvisájs majt lav gullam. Muv mielas vierttiv dåhkkiduvvat sábmen gåktu lav.</p>
<p>Skáhppasáme </p>
<p>Gájka skáhppasáme válljiji nav liehket gå e gilla moajteduvvat. Dát la miedás báktjat, valla akti gåjt ruopptot oadtju, jáhkáv mån. Ájnas la nuorajda rámpov oadtjot dassta majt barggi. Ulmusj rat juorruladdá ietjas ja boahtteájge gáktuj. Nuorravuodan má ulmusj juorruladdá. Danen vierttibihtit mijáv arvusmahttet! Rámmput mijáv! Oadtjut mijáv juojddáv berustihttjat!</p>
<p>Miján la ållo majt luluj galgajma javllat. May-Irene Nilsen, r. 1982, Ålmåjvákkes Gájvuona suohkanin, Davve-Tråmsså, dálla Hammerfestan årru, vádtsá 3. kl. joarkkaskåvlån.</p>
<p>Tæksta: Gudrun Eriksen Lindi </p>
<p>gudrune@trollne.no </p>
<p>14 Gába 1-2000 </p>
<p>Mihá gáptijn!</p>
<p xml:lang="nob">Bilde nr. 10</p>
<p>Sáme studenta sihti sábmevuodav tjuovga åvddåj ja bagádi divna sámijt gáptáj tjágŋat årrus dal árggabiejvve jali fæssta biejvve. </p>
<p>Gasskavahko akti mánnuj la gáptebiejvve Universitehtan.</p>
<p xml:lang="nob">Nordlys 8. 11. 2001 </p>
<p xml:lang="nob">Jummpá gájvak (Hårek den hardbalne. Det norske navnet strykes under layout-arbeid ) </p>
<p>Chris Browne tjállám.</p>
<p xml:lang="nob">________</p>
<p xml:lang="nob">ÁHTTJE, GOASSA GALGAV IESJ OADTJOT MIERREDIT</p>
<p xml:lang="nob">MAN GUHKEV GALGAV ÅLGGON IEHKEDIJT ÅRROT?!</p>
<p xml:lang="nob">_____</p>
<p>GÅ VUORRASABBO SJATTA</p>
<p>JA IENEBUJT LA VÁSEDAM!</p>
<p xml:lang="nob">(PONDUS) </p>
<p xml:lang="nob">__________</p>
<p xml:lang="nob">JIEMMILAM LIJKA!</p>
<p xml:lang="nob">LE GUS GULLAM!</p>
<p xml:lang="nob">_____________</p>
<p>JUVDÁ</p>
<p xml:lang="nob">GÅDDI MUSLIJMAJT,</p>
<p>MUSLIJMA GÅDDI JUVDÁJT!</p>
<p xml:lang="nob">RISTAGISÁ LI AGEV OANEDAM</p>
<p xml:lang="nob">HEKKAV AKTA GÆSSTA,</p>
<p>JA HINDUA, IMÁJ ÅSSKOJUOHKUSA,</p>
<p>KATOLIHKA JA PROTESTÁNTA</p>
<p xml:lang="nob">FIERODUVVI TJOAHKKÁJ STUORRA</p>
<p xml:lang="nob">VARRAGÅLGÅDIBMÁJ!</p>
<p xml:lang="nob">_____________</p>
<p xml:lang="nob">MANEN LI DIVNA DÁ ÅSKO?</p>
<p xml:lang="nob">DANEN GÅ JÁBMEMIS BALLAP!</p>
<p xml:lang="nob">DASI DE JÁHKÁV!</p>
<p xml:lang="nob">AMEN!</p>
<p xml:lang="nob">FANTOMET </p>
<p xml:lang="nob">____________ </p>
<p xml:lang="nob">DE LA DÅSSJU AKTA ÅLMÅJ! BOADÁV,</p>
<p xml:lang="nob">DE GALGAV DIDJIV VUOSEDIT!</p>
<p xml:lang="nob">____________</p>
<p xml:lang="nob">DÁT LA BIERIKVUOHTA, DÅN I MÁHTE</p>
<p xml:lang="nob">DÁN DÁLKKEN GIRDDET!</p>
<p xml:lang="nob">____________</p>
<p xml:lang="nob">IV GALLA DAV DE !</p>
<p>VALLA DÅN MÁHTÁ!</p>
<p xml:lang="nob">DE!</p>
<p>Beaivváš Sámi Teáhtar vuoset divtajt</p>
<p>Mánnodagá, basádismáno 5. biejve lij Beaivváš Sámi Teáhtarin (Bæjvásj Sáme Teáhterin) vuosádus Kárášjoga Musean. Niellja spællára låhki divtajt majt dåbdos sáme diktatjálle li tjállám. Spællára låhki/subtsasti divtaj sierra vuoge milta ja rumájgiela baktu vuosedi mij hiehpá diktaj. </p>
<p xml:lang="nob">_____________________________</p>
<p>Kárášjohka: Siv K. Grønnli ja</p>
<p>Elle K. Johnsen tjállám.</p>
<p>Elle K. Johnsen ja Tina Solbakken gåvvim. </p>
<p>Ettjin galla boahtám nav galla gæhttje, dåssju lahkke vuosáduslanjás ulmutjijs. Gæhttje tjuovvu snivva vuosádusáv, tjajmmi ja årru lijkkumin buoragit vuosádussaj.</p>
<p>Siedna </p>
<p>Spællára lidjin gáptijda tjágŋam. Divtajt lågådahttijn tjuojaj musihkka duoges. Sij låhki ierit ietján Áillohahttja, Inga Rávná Eira, Paulus Utsia ja Rauna Magga Lukkaria divtajt. Lidjin aj ginntalijt tsahkkidam duosi dási siednaj. Tjuovga lidjin sienaduogátja duogen nav vaj boahttsu- ja várregåvå tjuovggin sienaduogátjis.</p>
<p>Teáhterspællára lidjin tjiehpe vuosádusán. Spællára spellin ietjasa rollajt buoragit ja lidjin ietjasa diktaværáldin. Siednakoreografija lij viehka tjábbe. Ginntala ja gåvå tjuovggi. Duogátjis tjuojahij keyboardissta fijna, tjáppa, vuollegis musihkav. Bádtjihin aj nuorajt dáv vuosádusáv boahtet gehtjatjit.</p>
<p>Min Á igi 91/2001 </p>
<p xml:lang="nob">Bilde nr. 25 </p>
<p>OV-messie darjomes“ </p>
<p>Ella Holm Bulla Ov-messie darjomes la</p>
<p>gieresvuoda diededibme - májnno Namsjávre</p>
<p>årudáhkaj gånnå sån bajás sjattaj. «Ov-messie darjomes</p>
<p>la mujttalusgirjje diktahámen. Álggá vuoras nissuna</p>
<p>dåjvujn sijddabájkijda máhttsat - gámáv dálvveájges</p>
<p>riejddit ja ráfálasjvuodav niektit, jienajt ja tsiegajt ma li nav</p>
<p>dåbddusa. Vijdábut gåviduvvá duot dát barggo dålusj</p>
<p>boatsojæládusá jabijn.</p>
<p>Ella Holm Bull girjenis Ov-messie darjomes</p>
<p>la åhtsåluvvum oarjjelsáme tjáppagirjálasjvuodan.</p>
<p>Sáme kulturráde la girje almmudimev doarjjam.</p>
<p xml:lang="nob">Samefolket 1/2000 </p>
<p xml:lang="nob">Bilde nr . 5 </p>
<p>Bildetekts: Eli Rajala Lautz </p>
<p>jiekŋa vuolggá</p>
<p>gidájågån</p>
<p>Tjáhtje vas bårssju</p>
<p>Biejvve lieggi</p>
<p>Fámo vas ælláji</p>
<p>Strávve l garras</p>
<p>Ietjam varravárijn</p>
<p>Vuonak: Stig G. Urheim </p>
<p>Ov- messie darjomes </p>
<p xml:lang="nob">ISBN 82-7601-059-8</p>
<p xml:lang="nob">Hadde: NOK 110,-</p>
<p>46 b.</p>
<p>Tjanádum girjjen</p>
<p>Almmudahka:</p>
<p xml:lang="nob">Iđut</p>
<p>Iggaldas</p>
<p xml:lang="nob">N-9710 Indre Billefjord</p>
<p xml:lang="nob">Tlf. 78 46 47 49</p>
<p>Fáksa 78 46 47 67</p>
</body></document>
