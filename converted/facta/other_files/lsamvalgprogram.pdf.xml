<document xml:lang="smj" id="no_id"><header><title/><genre code="facta"/><author><unknown/></author><wordcount>6472</wordcount><conversion_status type="standard"/><availability><free/></availability><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision$; </version></header><body><p>Norgga Sámiid Riikkasearvi (NSR)</p>
<p>Norske Samers Riksforbund</p>
<p>Vuona Sámij Rijkasiebrre (NSR)</p>
<p>Válggaprográmma sámediggeguhttalij 2005–2009</p>
<p>Álggo Sámediggeválgga 2005 le lahkanime! Dát tjála NSRa åvdep ja boahtteájge bargo birra Sámedikken vaddá NSRa politihkalasj sidodis vijduk gåvåv. Doajvvop dát gåvvå gievras, rájajdis ja moattelágásj sámesebrudagás le aj duv politihkalasj sidot. Dáv la dunji máhttelis 2005 Sámediggeválga baktu vásstedit. NSRa le sámijs sámijda, ja gå NSRav jienasta de le vaddemin jienav vaj sáme ájn galggi nanostuhttet rievtesvuodajt ietjasa vássámájge, dáv ájgev ja boahtte ájgev háldadit. </p>
<p>JIENASTA NSRav! www.nsr.no</p>
<p>Ålgusvaddem åvdåsvásstediddje: Rijkastivrra (Guovdásj Válggastivrra) Adressa: NSR, Postboks 173, 9521 Guovdageaidnu Tlf.: 784 86 955 – Fax: 784 86 988 – E-post: nsr@nsr.no 1. VUODOVUOJNNO JA VISJÅVNÅ ............................................................................................................... 5 </p>
<p>VUONA SÁMIJ RIJKASIEBRE BIRRA (NSR) ....................................................................................................... 5 </p>
<p>SÁMEDIGGE........................................................................................................................................................ 5 </p>
<p>JÅDEDIBME SÁMEDIKKEN ................................................................................................................................. 5 </p>
<p>ÅDÅÁJGGÁSASJ SÁBME ..................................................................................................................................... 5 </p>
<p>SÁMEEDNAMA TJAVELK .................................................................................................................................... 6 </p>
<p>ÅDÅ VÆRÁLT ..................................................................................................................................................... 6 </p>
<p>NANOS RUOHTSA................................................................................................................................................ 6 </p>
<p>AKTANGULLUVASJ ÁLMMUK............................................................................................................................. 7 </p>
<p>FRIDDJAVUOHTA, AVTAÁRVULASJVUOHTA, AKTAVUOHTA ............................................................................. 7 </p>
<p>MÁNÁ JA NUORA ................................................................................................................................................ 7 2. NSRA POLITIHKALASJ BÅHTUSA 2001–2005 JAGIJ............................................................................. 8 </p>
<p>RIEVTESVUODA: FINNMÁRKOLÁHKA / MINERALLÁHKA / BIEGGAMILLO / SUODJALUS / LUONNDOSUODJALIM PLÁNA ............................................................................................................................ 8 </p>
<p>GIELLA / OAHPPO JA ÅHPADUS ......................................................................................................................... 8 </p>
<p>MÁNÁJGÁRDE / MÁNÁ JA NUORA ...................................................................................................................... 8 </p>
<p>SÁME GILPUSTALLAM........................................................................................................................................ 9 </p>
<p>BIRÁS JA KULTURSUODJALIBME / ULLJO JA GÁSSA / BIOLOGALASJ MOATTEVUOHTA................................... 9 </p>
<p>GUOLLIMA ......................................................................................................................................................... 9 </p>
<p>ÆLLOSUJTTO ................................................................................................................................................... 10 </p>
<p>EDNAMBARGGO / URUDISHÁLDADIBME.......................................................................................................... 10 </p>
<p>MIEHTTSEÆLÁDUSÁ / DUODJE........................................................................................................................ 10 </p>
<p>KULTUVRRA ..................................................................................................................................................... 10 </p>
<p>VARRESVUOHTA- JA SOSIÁLALASJ VIELEDUSÁ / MÁNNÁSUODDJIM .............................................................. 11 </p>
<p>AVTADÁSSÁSASJVUOHTA / NISSUNKÁMPÁNJA / VÁLGA ................................................................................. 11 </p>
<p>GUOVLLO JA NUORTTARIJKALASJ AKTISASJBARGGO.................................................................................... 11 </p>
<p>RIJKAJGASSKASJ BARGOJ ÁJRASTIBME .......................................................................................................... 11 3. VÁLGGAPROGRÁMMA 2005–2007 ........................................................................................................... 13 </p>
<p>I. SÁMEDIGGE .............................................................................................................................................. 13 </p>
<p>II. RIEVTESVUODA ..................................................................................................................................... 13 </p>
<p>III. GIELLA .................................................................................................................................................... 14 </p>
<p>IV. KULTUVRRA .......................................................................................................................................... 15 </p>
<p>V. ÅRROM JA INFRASTRUKTUVRRA .................................................................................................... 17 </p>
<p>VI. ÆLÁDUSÁ................................................................................................................................................ 18 </p>
<p>VII. LUONNDOBIRÁS.................................................................................................................................. 20 </p>
<p>VIII. SKÅVLLÅ JA OAHPPAM................................................................................................................... 21 </p>
<p>IX. VARRESVUODA JA SOSIÁLALASJ DÅJMA .................................................................................... 23 </p>
<p>X. MEDIA........................................................................................................................................................ 24 </p>
<p>XI. ÅSSKO JA IELLEMVUOJNNO ............................................................................................................ 25 </p>
<p type="listitem">XII. RIJKAJGASSKASASJ BARGGO ........................................................................................................ 261. VUODOVUOJNNO JA VISJÅVNÅ  Vuona Sámij Rijkasiebre birra (NSR)  Vuona Sámij Rijkasiebrre (NSR) le sáme oajvveorganisásjåvnnå mij dåjmalattjat åvdet  kultuvrra-, sebrudak- ja tjuovggidusbargov bájkálasj siebrij baktu ja duodden sæbbrá  Sámedikkeválgajda. NSR tjoahkki sámijt gájk bájkijs ja gájkka æládusájs ja  berustiddjejuohkusijs. Sámedikke baktu bargatjit gájkka sámijda ávkken. Dallutjis 1968-jagij  rájes gå NSRa vuododuváj le siebrre læhkám sadje gájkka sámijda ietjas mielav åvddånbuktet  vuonarijkaalasj- ja rijkajgasskasasj sebrudagán. NSRa le læhkám tjielgga sáme jiedna  sámesebrudakiellemav ja kultuvrav huksamin ja åvdedime lagábuj 40 jage, ja NSRa ájggu  joarkket iesjrádálasj sáme jiednan aj boahtte ájgen.     Sámedigge  Sámedigge le sámij álmmuga válljidum orgádna Vuonan, ja dikken viertti liehket iesjrádálasj  sadje vuonarijkalasj stivrrim orgánaj gáktuj. Sámedigge galggá ájrastit sámijt Vuonan  nasjonálalasj ja rijkajgasskasasj dásen, ja vájkodit gajkka ássjijt ma sámijda guosski..  Sámedikke baktu ájgu NSRa ållidit sáme iesjrádálasjvuodav ietjasa ássjijn ma gulluji sámijda-  akta prinsihppa majt AN ja rijkajgasskasasj konvensjåvnå duodasti. Sámedigge galggá  gåhtsedit vaj vælggugisvuodajt ma stáhtan li Vuodolága 110a paragráffan doajmmaj båhti.  Sámedigge viertti oadtjot almma stivrrijumev sebrudak åvdedimen sáme bájkijn.    Jådedibme Sámedikken  NSRan la læhkám jådedibme Sámedikke ásadime rajes. NSRan li dá læhkám Sámedikken  presidænntan:</p>
<p type="listitem">Ole Henrik Magga, Guovdageaidnu (1989–1997)</p>
<p type="listitem">Sven-Roald Nystø, Divtasvuodna (1997–2005)</p>
<p>Sámediggeválggaj jagen 2005 le NSRa Rijkatjåhkanibme válljim Aili Keskitalov, Guovdagæjnos presidænntaájrrasassán. Jus válljiduvvá de sjaddá Sámedikke vuostasj presidænnta gut la nissun. Ådåájggásasj Sábme Sámesebrudagá åvdedime bargon ælla muhtem sámejuohkusijn læhkám máhttelisvuoda ietjasa ássjeijt bajedit, ja ij la ga læhkám nuoges sáme iasjmierredibme prosessajn ma sámijda guosski. Udnásj sámesebrudagán le dárbbo politihkalasj ja kultuvralasj ådåstibmáj. Ienep ja ienep sábme oadtju nannusap iesjdåbdov ietjas sámevuodas, dát buktá båndudagáv ja geldulasj dilev sáme sebrudakdágástallamijn boahtte ájgen, ja nav guhkás gå lulu máhttep gálggap mij láhtjet dilev dájda åvddånbuvtátjit ietjasa sidodav ådåájggásasj sáme sebrudagán. Álmmukrievtesvuodaj baktu le sámijn rievtesvuohta iesjmierredibmáj. Dán baktu tjuovvu rievtesvuohtaa ja aj vælggogisvuohtaa háldadit sámesebrudagá åvddånimev. Dási ájggu NSRa sæbrrat, ja mij ájggop barggat dan åvddåj vaj gájkka suorgijda sáme sebrudagán le máhttelis dåjmalattja liehket tjadádimen ja hábmimin sáme iesjmierredimrievtesvuodajt. Dát iesjmierredibme galggá aj guosskat dasi gåktu ietjama luondoboanndugagáv ja luondo luohkkojt buoremus ávkken sáme sebrudahkaj háldadit. Ij goassak galga sáme álmmuk biesstet iellema vuodov ja histåvrålasj árbev. NSRa mielas le buorren: 9 ávttjit nav ållusav álmmugis gå máhttelis oassálastátjit sáme sebrudak- ja kulturiellemij suohkanijn, regionála ja násjonála dásen 9 åttjudit sierra iemeálmmuk guovlov, avatadássásasj rievtesvuodaj gájkka viesádijda 9 dåjmalasj dásseárvov sámij ja ietjá Vuona viesádij gaskan juohkkat sebrudaksuorgij 9 sámijda rievtesvuodav åhpatjit ja adnet ietjasa iednegielav 9 Åvdedit sáme dájdav ja kultuvrav, nav vaj sáme symbolværált gájkka sámijt gåbttjå </p>
<p>Sámeednama tjavelk Sáme bájkalasj årromsaje le gånnå sáme árvo ja iellem viessu. Sáme årro vijddát, smáv sajijn - merragátten ja sisednamin – ma árbbedábálattjat le tjavelgin sáme sebrudak- ja kultuvra-, ja æládusiellemij. Ådåájggásasj værált buktá ådå gájbbádusájt bájkijda gånnå sáme årru. NSRan le ájgomussan åvddånbuktet ja láhtjet dárbojt ådåájggásasj iellemij doaresbiel årrombájkijn – nav vaj nannip årromav sáme bájkijn. Skåvllå sámij årrombájken le ájnegis árvvoguodde, ja guottojda ja máhtodagájda ma lulun le dåjmalasj álggon ulmutjijda sáme sebrudahkaj sebratjit. NSRa mielas le buorren: 9 sámijda galggá rievtesvuohta årrot ja åvdedit sijá dábegis dilev udnásj ja boahtte ájge vuorddemusáj 9 åttjudit buorep teknologalasj ja guládallam máhttelisvuodaj værmádagáv boajdobiel årrombájkijda 9 lasedit åvdedimev moattelágásj kulturiellemij, duola dagu bájkálasj festiválaj ja ietjá dåjmaj baktu sáme årrombájkijn 9 åhpadit sáme dábegis árbbedábijt, gielav ja árvojt åbbålasj oahpposystema baktu </p>
<p>Ådå værált Ienep ja ienep sábme årru jali badján stádajn ja tjoahkkebájkijn. Sæmmi ájnas gå nannit gievras bájkálasjsebrudagájt, le aj vaddet sámijda stádajn sáme illemvuodov, kultuvralattjat, sosiálalattjat ja duosi mij virgijda gullu. Sierraláhkáj le ájnas åvdedit máhttelisvuodajt sáme mánáj hárráj, nav vaj nuora ja vuorrasappo stádajn oadtju viessot ja årrot dilen mij dættot sáme duogátjav. NSRa mielas le buorren: 9 rievtesvuoda sámijda stádajn ja tjoahkkebájkijn dåjmatjit ja åvdedittjat ietjasa kultuvrav 9 nanos álkkádus- ja åhpadusfálaldagá mánájda, nuorajda ja vuorrasappojda stádajn 9 nannusap tjalmmustibme stádasámij hárráj 9 vaj stádaj viesádijn le vájkodim rivtesvuoda ietjasa stáda sáme fálaldagájt 9 vaddet Tråmså stádaj sajev liehket iemeálmmuga rijkajgasskasasj stádan 9 ásadit fysihkalasj æjvvalimsajijt sámijda stádan </p>
<p>Nanos ruohtsa Ájnas oasse sáme kultuvras ja iellema vuodos le birás ja kulturmujtto háldadibme. Luondo hárráj guoddelis biráspolitihka ja dåjmalasj kultursuodjalime baktu sjaddá sáme luonndo- ja kulturvuodo aj boahtte buolvajda nanniduvvam. NSRaj le akta ja sæmmi ássjen háldadit åvdep ájgev, dálasjájgev ja boahtte ájgev. NSRa mielas le buorren: 9 guhkep ájggáj ávkke birrusa hárráj, le buorep gå dalánagá ruhtavuojtto 9 Nanostahttet værálda birrusav Johannesburg-sjiehtadusá milta 9 Ráddjit ulljo ja gássa gålådimev Barentzábes </p>
<p>Aktangulluvasj álmmuk Árbbedábálattjat li sáme viessum stáhtarájáj berustahtek ja ulmusj buolvaj rájádis dilen. Dát la árbbe majt NSRa vuojnos le ájnas ja majt mij åvddålij guovlluj váldep fáron. Aktisasjvuohta buolvaj gaskan ja rájáj rastá le árvvon dábijt várjjalit ja gåtsedit sáme moattelágásjvuoda vuodon. Dát guosská aktisasjbargguj orgánisásjåvnåj Sámeráden, ja parlámentarihkkárij Sámedikkijn. NSRa mielas viertti dille látjeduvvat buorebut vaj aktisasjbarggo rájáj rastá nanniduvvá ássjijn ma guosski sáme gielajda, kultuvrraj ja sebrudahkaj, ja vaddet buorep vuodov sáme organiserimij rájáj rastá. Dát viertti liehket ájnasamos oarre sámekonvensjåvnåjn. </p>
<p>NSRa mielas le buorren: 9 sámekonvensjåvnnå mij nanni sámij rievtesvuodajt sierra álmmugin ja vadddá máhttelisvuodajt rájáj rastá bargguj ássjijn majn li aktisasj berustibme 9 rájáj- ja ulmusjbuolvaj gaska berustahtek barggo åhpadim- ja sujttosuorgen 9 viesso kulturiellem aktisasj sajijn gájkka ulmusjbuolvaj hárráj 9 åvddånahttet Sáme parlámentaralasj rádev, ja guhkep ájggáj barggat avta aktisasj</p>
<p>Sámedikkev ásadit 9 dåjmalattjat ájrastit Sámerádev ja rijkajgasskasasj bargov 9 buoredit kollektijvalasj mannamruvtojt rijkkarájáj rastá sámebájkijn</p>
<p>Friddjavuohta, avtaárvulasjvuohta, aktavuohta Solidáritehtta le guovdátjin NSRa politihkan. Sosiálalasj oamedåbddo, politihkalasj doarjja ja dåjmalasj barggo ulmutjij hárráj gejn ælla politihkalasj fábmo, le akta NSRa árvojs. Viertti bargaduvvat rabás ja vækságis sáme sebrudagá guovlluj, duola dagu homofijlagijt dåhkkidit. NSRa ájggu aj åvddålij guovlluj vuosteldit sosiálalasj, sjiervve, etnihkalasj ja politihkalasj niejddemav, sige guottoj bajedime bargo ja konkrehtalasj vájkodusáj baktu. Jus dav galggá jåvsådit, de le dárbbo ienep máhtudagájs ja ienep vájkodimnævojs. Nissunijn ja ålmmåjn galggá liehket jæbddásasj máhttelisvuoda iellemij, åhpadussaj ja virggeválljimij, ja siján galggá liehket jæbddásasj vájkodim máhttelisvuoda sebrudakåvdedibmáj. NSRa mielas le buorren: 9 vækságis sebrudahka gånnå le sadje gájkajda ja gånnå juohkka akta le avtaárvugisá 9 nissunijs ja ålmmåjs galggá liehket sæmmi ållo mierredim ja rádevadde orgánajn 9 álkkádus- ja sujttofálaldagájn galggi liehket sáme árvok vuodo 9 solidáritehtta ja aktisasjbarggo ietjá iemeálmmugij ja unneplåhkojuohkusij gudi le niejdedime vuolen ietjasa rievtesvuodaj ja sierravuoda hárráj </p>
<p>Máná ja nuora Dábegisát li máná ja nuora sáme sebrudagájn guovdátjin fámiljaj ja bájkálasj berustusájn. NSRa ájggu dájt vuodoárvoj joarkket, ja sihtá sámesebrudagáv gånnå le látjedum sadje buorre bajedimdilijda, gånnå sáme árvo, giella, máhtudahka ja kultuvralasj åvdånbuktema li guovdátjin. Nav de sáme giella ja kultuvrra guotteduvvá agev ådå buolvajda, jasskavuoda dilen. Fálaldagá mánájda, nuorajda ja sijá æjgádijda jali åvdåsvásstediddjijda viertti hiebaduvvat dálásj fámilljaj dárboj milta, ja dajnas gå sáme årru åbbå rijkan. </p>
<p>NSRa mielas le buorren: 9 gájkka sáme mánájn galggá liehket sáme saje, berustahtek gånnå rijkan årru. 2. NSRa POLITIHKALASJ BÅHTUSA 2001–2005 JAGIJ Rievtesvuoda: Finnmárkoláhka / Mineralláhka / Bieggamillo / Suodjalus / Luonndosuodjalim plána Rievtesvuodagatjálvisá li læhkám guovdátjin dán guhttalin. Sámedigge le barggam nav vaj Finnmárkoláhka gåbttjå álmmukrievtesvuodajt. Sámedikken le læhkám moadda diehtojuohkemtjåhkanime Finnmárkolága hárráj ja oadtjum la ássjegis guládallamijt rievtesvuoda ságastallamij. Gájbbádusá guládallamtjåhkanimijda le buktám båhtusijt. Justiskomitéa ja Sámedigge libá tjåhkanam ságastallamijda Finnmárkolága gáktuj. Sámedigge le buktám ássjijt FNa iemeálmmuga sierrarápportørraj, ja ILO ekspertajuohkusij Vuonarijka iemeálmmukpolithka gånnå le guovdásj gatjálvisájn vige. Sierraláhkáj le sámij rievtesvuohta iesjmierredibmáj tsuojgoduvvam. NSRa le: 9 gájbbedam mineralláhkaoajvvadus maŋeduvvá desik Finnmárkoláhka le tjielggam ja duodastuvvam ja vaj minerálaj gålådibme ganuguvvá desik rievtesvuodaj gatjálvis la tjielggam 9 gájbbedam tjoahkke ja åbbålasj vájkodimguoradallamijt juohkka bieggamillopárkajs sáme årrombájkijn 9 vuosstálasstám plánav ekspropierit Mauken/Blåtind duobddágav 9 barggam dåjmalattjat nav vaj Suodjalus ja ællosujtto ásadi sjiehtadusáv Hálkkaváre vuohtjemsaljo adnema hárráj, ja vuosteldam vuohtjemsaljo stuoredimev 9 gájbbádusájt buktám luonndosuodjalimplána galggi ganugáhteduvvat desik rievtesvuoda gatjálvisá li tjielggam 9 álgadam prosjevtav mij guoradallá sáme berustimijt jåhkåássjij hárráj </p>
<p>Giella / Oahppo ja åhpadus NSRa le: 9 barggam dåjmalattjat åvdedittjat sáme gielav ja vaj sáme mánájn galggá liehket avtagis rievtesvuoda oahppamij sámegiellaj 9 barggam “Máhtudakaledimplánajn spesialpedagogihkan 2004–2005”, gånnå le låhkåm- ja tjállemgassjelisvuoda guovdátjin, ja guovtegielakvuohta julev- ja oarjjelsáme dáfojn ja Oarjje-Tråmsån ja nuorttalij Nordlándan 9 barggam sáme oahppamplakáhta bargujn sáme skåvlåj ja sáme oahppobájkijn 9 barggam åhpadusstipendajt åttjudit allaskåvllå- ja universitehta dássáj 9 barggam sáme giellaguovdátjij ásadimij 9 álgadam bargov ásadit aktisasjbarggoværmádagáv giellaguovdátjij ja Sámedikke gaskan 9 álggam sáme duollalåhkåmprográmmav elektråvnålasj tækstagiehtadallam bargujn 9 vájkodam nav vaj “Sáme dutkamprográmma” joarkeduvvá ja nanniduvvá 9 læhkám siegen alep åhpadusáv sáme nuoraj hárráj nannimin 9 barggam Sáme báhkobánkav ådåstuhttemin 9 álgadam sámegiela háldadusguovlo vijdedimev </p>
<p>Mánájgárde / Máná ja nuora NSRa le: 9 tjuovvum dåjmalattjat gájkka sáme mánájgárdijt åbbå rijkan guossidimij. Sáme giella- ja kulturbarggo le læhkám guovdátjin mánájgárddelágan, ierit ietján vaj ájnegis sáme mánán galggá rievtesvuohta mánájgárddefálaldagájda ma li hiebaduvvam sijá sáme duogátjij 9 oadtjum ienep ruhtadimev sáme mánájgárdijda </p>
<p>Sáme gilpustallam NSRa le: 9 læhkám siegen åvddåprosjevtan guoradallamin gilpustallamsajijt sjuohpanasstemijda ja hierggevuodjemijda Finnmárkon 9 Tjadádam aktisasjbargov SVL-N ja SVLa rijkajgasskasasj juohkusav åttjudittjat åbbålasj gåvåv sáme gilpustallam dåjmajs 9 Barggat dåjmalattjat nav vaj sáme gilpustallam spellamruhtajuollodimijt oadtju </p>
<p>Birás ja kultursuodjalibme / Ulljo ja gássa / Biologalasj moattevuohta NSRa le: 9 barggam aktidimbargujn sáme dávvervuorkáj hárráj oadtjot stuorábun ja unnedit fágalasjåsijt nav vaj máhtudahka allán 9 tjuovvum dåjmalattjat ásadimássjijt gånnå ráfájduhtedum sáme kulturmujto le biejstedum jali sjallidum 9 vuododam sáme dávvervuorkkáforumav mij la fágalasj orgádna Sámedikke dávvervuorkká dåjman 9 barggam dåjmalattjat oadtjot Lullesámij dávvervuorkáv ja åttjudam stáhtas ruhtadimev 9 gájbbedam vájkodimanályjsav petroleumsdåjmaj gáktuj mij gullu birásgáhttimij, vájkodusájda ællosujttuj ja guollimij ja iemeálmmukdimensjåvnnåj Bárentzguovlon 9 ájrastam/le ájrrasin guládallamforumin ulljo ja gássa dåjmaj gáktuj Tråmså ja </p>
<p>Finnmárko fylkasuohkanij gaskan, vaj sáme dimensjåvnnå gåtseduvvá</p>
<p>Guollima NSRa le: 9 barggam dan guovlluj vaj merra- ja vuodnaguollima várjjaluvvuji, gånnå lagosvuohta ja dárbulasj prinsihpa li vuodon 9 barggam vaj guollimrievtesvuoda ulmutjijda sáme merragátte- ja vuodnaguovlojn ruopptot båhti 9 barggam vaj nuorajguollimårnik joarkká ja álgadit álggemguollimåsijt merra- ja vuodnaguollimijda 9 buktám merragáttenissunij dilev guovdátjij, mij galggá vieleduvvat åhtsåmij gáktuj ássjijn ma gulluji guollimdåjmajda 9 oadtjum tjadá Regulerimrádáj guollimoasse årnigav mij guosská miedemáhkká guollimij gålmå nuorttasamos fylkajn 9 barggam oadtjot guollebiebbmamkonsesjåvnå juogeduvvi váni mávsek 9 barggam sierra diedádusájn guollima birra, gånnå strategija, ulmmejåksåma ja vieledusá åvddånbåhti </p>
<p>Ællosujtto NSRa le: 9 vuosteldam dav vaj boahttsulågo hiebadibme bággimijn tjadáduvvá ja dangas tjielggim vaj stivrrimorgána vierttiji álu guládallat ja aktisattjat barggat ássjijn æládusájn 9 barggam guovdásj oajválattjaj gáktuj vaj dábegis ællosujtto dåhkkiduvvá, njuovvamássje lij sierra guovdátjin. Oadtjum loabev ájn dábegisláhkáj boahttsujt nisskit nisskimnijbijn gå miehtsen njuovvi 9 oadtjum Sámediggáj dåjmalasj sajev ællosujttosjiehtadallamij, nav vaj gájbbádusá biejaduvvi åvddåla sjiehtadallamij 9 barggam nav vaj Ednambarggo- ja biebbmodepartemænnta le jåhtuj biedjam vuobbdemdåjmav lasedittjat boahttsubierggo jådedimev </p>
<p>Ednambarggo / Urudisháldadibme NSRa le: 9 barggam nav vaj Sámedikke sadje ednambarggosjiehtadallamijn le nannidum, ja buktám vuojnojt njuolgga Enambarggo- ja biebbmodepartemænntaj 9 oassálasstám/oassálasstá guovloj åvddånahttemprográmmajn Tråmså ja Finnmárko fylkajn, mij buktá formálalasj aktijvuodav fylkaålmmåj ednambarggoåssudagáj 9 álgadam oadtjot stuoráp prosjevtav Finnmárkon nannim diehti barggosajijt ednambarggoæládusán 9 dåjmalattjat barggam ŠTO-sjiehtadusájn vaj sáme ednambarggo nanniduvvá 9 læhkám siegen ruhta juollodimijn Smávva-mierij biebbmoproduksjåvnå prosjæktaj 9 dåjmalattjat barggam stáhta urudisháldadimpolitihka gáktuj ja tsuojgodam stáhta vælggogisvuodajt sáme æládusáj gáktuj </p>
<p>Miehttseæládusá / Duodje NSRa le: 9 oadtjum dåjmatjit åvddånahttemprográmmav duodjáj, gånnå le ulmme nannit duojev fáhkan, kultuvrran ja æládussan 9 álggám bargguj mij galggá guoradallat æládussjiehtadusáv duodjárijda 9 barggam nav vaj álggemdoarjja- gitta gålmåjáhkáj- nissunijda gudi álggi miehttse- jali duodjeæládusáj 9 tjadádam miehttseæládusfáhkaseminárav 9 åttjudam nav vaj nissuna oadtju ienep oasstemdoarjjagav dábálasj æládusdåjmajn </p>
<p>Kultuvrra NSRa le: 9 álgadam, ja vuollájtjállám aktisasjbarggosjiehtadusáv sáme dájddárorgánisásjåvnåj nav vaj suoddjit moattelágásjvuodav sáme kulturiellemin ja dahkat økonomalasj åvddådiedojt dájddárijda 9 tjuovvum bargojt dájddárorgánisásjåvnåjn sijáj jahketjåhkanimijn 9 álgadam bargov dájddapolitihkalasj diedádusájn 9 barggam dan åvddåj vaj Sáme Árkijvva sjaddá oassen ådå diedalasjvieson </p>
<p>Guovdagæjnon 9 ásadam girjálasjvuoda stipendav sáme nuorajda 9 barggam vaj ruhtajuolludime lassáni juohkka kulturåsijn 9 oadtjum doajmmaj doarjjaårnigijt sáme musihkkafestiválajda</p>
<p>Varresvuohta- ja sosiálalasj vieledusá / Mánnásuoddjim NSRa le: 9 barggam nav vaj prosjæktaårniga varresvuohta- ja sosiálalasjprosjevtajda Sámedikken sjaddi stuovvása 9 barggam ásadit aktisasjbarggoorgánav Sámedikke ja guovloj varresvuodaásadusájn 9 barggam dåjmalattjat nannit psykriáhtalasj buoredimfálaldagájt sáme mánájda 9 barggam vaj Seidajok buoredimásadus bissu 9 barggam nav vaj psykalasj varresvuohtasuoddjim ja gárranimsuoddjim sámijda buorrán </p>
<p>Barggam avtaárvulasjvuodav sámijda gudi li skihppijviesojn 9 barggam nav vaj rehabiliterim-/habiliterimdievnastussa sámijda nanniduvvá 9 gåhttjum stáhtav doarjjot bargov aktijdit ja avtasadjáj ásadit máhtudakguovdátjijt</p>
<p>Gasska-Finnmárkon 9 barggam nav vaj vuostasjvarresvuohtadievnastus sáme suohkanijn nanniduvvá 9 doarjjum ásadit mánnásuoddjima guovllokåntåvråv Áltáj 9 nannim sáme mánáj rievtesvuodajt adnet ietjasa kultuvrav, gielav ja åskov gå guládalli mánnásuoddjimijn. Dát la dálla Vuonarijka lágan, ja mánnásuoddjimdievnastus sáme bájkijn viertti berustit sáme giella- ja kultuvrramáhtudagáv ietjas dievnastusán 9 ásadam stuoves aktisasjbarggotjåhkanimijt varresvuohtaministerijn ja mánná- ja fámilljaministerijn sáme ássjijn</p>
<p>Avtadássásasjvuohta / Nissunkámpánja / Válga NSRa le: 9 tjadádam måvttåvattemseminárav ”Nissunfábmo Sámedikken” 9 ásadam doarjjaårnigijt politihkalasj belludagájda gudi aktisasjbarggi oadtjot nissunijt válggalistajda åvdemussaj 9 barggam diededimbrosjyra ålgusvaddemijn sámediggeválga jienastimlågo sisitjállema gáktuj 9 oajvvadam duoddemándáhtajt dan sjærvváj mij boahtá Sámediggáj unneplåhkuj 9 vieledam dåjmajt ma åvdedi avtadássásasjvuodav ællosujton, ednambargon, guollimijn ja tjoahkkeæládusájn 9 ásadam dutkamprosjevtav Sámedikke birra avtadássásasj sadjen </p>
<p>Guovllo ja nuorttarijkalasj aktisasjbarggo NSRa le: 9 álgadam, ja vuollájtjállám aktisasjbarggosjiehtadusáv Tråmså- ja Finnmárko fylkasuohkanij gånnå le ulmmen nannit sáme dåjmajt fylkajn 9 vuollájtjállám aktisasjbarggosjiehtadusáv Oarjje-Trøndelága, Nuortta-Trøndelága, </p>
<p>Nordlánda ja Hedmárko fylkasuohkanij oarjjelsáme guosskavasj ássjijn 9 barggam dåjmalattjat guovllo åvdedimprográmmajn (RUP) Tråmså- ja Finnmárko fylkaj gáktuj, mij sisadná æládusåvddånahttemav sámeguovlojn 9 ájrastam Guovllodimjuohkusin guovlojt nannim diehti. Guovdátjin le læhkám gålmåbiel-sjiehtadusá Ráddidusá, Sámedikke ja guovloj oajválattjaj gaskan nannit sáme kultuvrav, gielav ja æládusájt 9 barggam dåjmalattjat nav vaj doajmmaguovllo Nuortta-Tråmså ja Finnmárko gáktuj galggá bissot. Ulmmen le ásadit iemeálmmukguovlov</p>
<p>Rijkajgasskasj bargoj ájrastibme NSRa le: 9 ájrastam AN bargov iemeálmmuktjálajn Vuonarijka ájrastime baktu barggojuohkusa 10. sesjåvnån Genévan, Sveitsan. Ulmmen le biedjat rijkajgasskasasj mierijt iemeálmmuga rievtesvuodajda iemeálmmukdimensjåvnåv 9 rápportav tjállám ILOaj konvensjåvnåv nr 169 gåtsedim hárráj 3. VÁLGGAPROGRÁMMA 2005–2007 I. SÁMEDIGGE Sámedigge galggá rádevadden, dahkat mærrádusájt ja tsuojggodit sámij åvdås Vuonan ja sæmmibåttå aj dievnastusáj barggat ja badjelválldám dåjmajt ja ruhtadimijt sámij gáktuj gudi årru åbbå rijkan. Sámedigge galggá aj siegen liehket ietjá oajválattjaj bájkijn gånnå sáme årru. Danen viertti Sámedikken liehket nanos guovdásj dåjmajt ja sæmmibuohta liehket sajenis bájkijn gånnå sáme ajtu viessu ja årru. NSRa mielas le desentraliseridum vuogádus Sámediggáj buorren, gå Sámedigge le lahkusin bájkalasjsebrudagájn ja aj ådåájggásasj guládallamnævoj baktu le jåvsådimmieren ja nav ulmutja dárbojt guovteláhkáj dævddá. NSRa mielas galggá Sámedigge liehket guládallamråvven ja rijdoj tjoavdde ietjama sebrudagán ja aj ietjá álmmugij gáktuj. Sámediggáj viertti boahtet ienep fábmo ja luojvop sadje Ráddidusá ja depártementaj gáktuj. Aktisasjbarggo galggá formálalasj guládallamij ja sjiehtadallamij baktu liehket. Sámedigge galggá nannit ietjas bargov nuorttarijkaj, guovllo ja rijkajgasskasasj orgánaj baktu- dagu AN. Sámedikken galggá adjáj liehket njuolgga guovtevælggogis aktisasjbarggo ietjá iemeálmmugij ja sijá åvdåsvásstediddjij. Sámedikke ja Sáme párlámentaralasj ráde baktu galggap mij sierra gåjt de åvdedit solidáritehtalasj aktisasjbargov ietjá iemeálmmugij væráldin gej iellem le niejddema vuolen. NSRa ájggu barggat nav vaj: 9 Sámedigge oadtju ruhtajuollodimijt ma máhttelisvuodajt bukti tjoavdátjit dahkamusájt </p>
<p>Vuodolága ja Sámelága gáktuj ja daj dárboj milta ma agev sámesebrudagán le 9 Sámedigge oadtju formálalasj sjiehtadallamrievtesvuodav guovdásj stáhta oajválattjaj gáktuj 9 ILO-konvensjåvnnå nr 169 Vuona lágajda hiebaduvvá 9 Sámegiellalága guovllo vijdeduvvá 9 Sáme åvddånahttemfoanndaj ruhtadim juollodime lassáni 9 Sáme párlámentáralasj rádáj ruhta juollodime lassáni ma máhttelisvuodajt bukti nannitjit aktisasjbargov gájkka sámij álmmugij hárráj ja aj ásadittjat sierra háldadusáv</p>
<p>II. RIEVTESVUODA Vuonarijka Alemusriektá le Svartskog (Cáhppismeahci) Gáivuonan/Kåfjordan duodastam sámijn le rievtesvuohta ietjama duobddágijda. Dát le histåvrålasj dáhpádus dan vuojnnuj majt NSRa le tjuovvum gitta 1948 jage rájes. NSRa ájggu ájn joarkket oajbbomijn sáme rievtesvuodajt ednamijda ja tjátjijda. Vuonarijkka le stáhtta mij le vuododum guovte álmmuga ednamij – sámij ja láttij – ja dát ajtu galggá åvddånboahtet lágajn ja háldadusájn. NSRa ájggu barggat nav vaj: 9 åvddånbuktet sáme æjggorievtesvuodajt ILO-konvensåvnå mærrádusáj gáktuj 9 Sámeriektájuogos guoradallá ja buktá oajvvadusájt nannit sáme rievtesvuodajt </p>
<p>Finnmárko ålggolin 9 sámerievtesvuoda merraluohkkojda, dán gaskan guollimijda, dåhkkiduvvi 9 revtesvuoda vuodoæládusájda nanniduvvá, gånnå le sáme rievtesvuoda vuodon 9 sámij rievtesvuohtadádjadusá ja dábe vuonarijka lágajn ja háldadusájn gåtseduvvi 9 sáme giellaguovdátja oadtju máhttelisvuodajt álgget ienep gielladåjmajt bájkijn gånnå giella le gáhtomin 9 sámegielaga gudi ælla oadtjum låhkåm- ja tjállemoahppamav dáv oadtju 9 ulmutja gudi e máhte sámegielav ja gudi sihti dáv oahppat oadtju virggeloahpeårnigav 9 oahppe galggi oadtjot giellaoahppamav nuortta-, julev- ja oarjjelsámegiellaj, dan gáktuj man giellaj gulluji</p>
<p>Gielalasj infrastruktuvrra Sámegiela adnem le guládallamnævvo ja tjanástak sáme bájkálasjsebrudagájn. Sámegielav åvddånbuktet, ja sámegiela anov lasedit moatten dásen le ájnas. Duodden le ájnas dahkat sámegiela anov dåjmalattjan diededim- ja guládallamteknologija (DGTa) baktu, nav vaj nuorap buolvva badján sámegielajn dåjmalasj giellan juohkka máhttelisvuodajn sebrudakiellemin. NSRa ájggu barggat nav vaj: 9 sáme giellaguovdátja åvddåni ja ienebu ásaduvvi 9 sámegiella avtadássásattjan biejeduvvá dárogielajn galbajn ja kártajn sámebájkijn 9 juohkka almulasj viesojn sámegiella boahtá galbajda sámegiellalága háldadimguovlon 9 sámegiella åvddånahttá duollalåhkåmprográmmajn ja ietjá viehkkenævojn DTGan, nav vaj sámegiella aneduvvá njálmalattjat ja tjálalattjat 9 ietjá guládallamvuoge, d.d. mobiltelefåvnå adnema baktu sámegiella doajmmá </p>
<p>Sámegiella diedalasj giellan Boahtteájgge gájbbet sámegielak åvddånahttemav akademijan. NSRa ájggu nannit juohkka dásev sámegielak åhpadusán ja dutkamijn, ja dahkat stuoráp diedelasj sajev sámegiellaj. NSR ájggu barggat nav vaj: 9 dutke ávttjiduvvi sámegielav adnet dutkamgiellan 9 sáme tærmmabargov åvddånittjat ja várjjalittjat vieleduvvá 9 sáme giellasuorge ja bágo ma e gåbtjåduvá dálasj tjállemvuogijn normeriduvvi 9 Sáme arkijvva åvddånahteduvvá diedalasj dokumenterimguovdátjin 9 sáme guovdátja oadtju máhttelisvuodav bisodittjat ja várjjalittjat priváhta arkijvajt 9 sáme girjjevuorkkábarggo nuorttarijkaj dásen aktit 9 sáme girjjebussaårnik nanniduvvá ruhtadimij ja vijdeduvvá 9 Sámedikke dávvervuorkkápládna tjuovoduvvá ja vaj sáme dávvervuorkájn sjaddá ájnas sadje kultuvrrasuodjalime bargon 9 sáme kulturboanndudagá galggi Sámeednamij ruopptot doalvoduvvat 9 sáme dávvervuorká åvddånahteduvvi máhtudakguovdátjin kulturmujttosuodjalibmáj ja -åvddånbuktemijda </p>
<p>Girjálasjvuohta Sáme sebrudahka dárbaj orginálak girjálasjvuodav sámegiellaj juohkka buolvaj hárráj. Sierra gåjt dal le badjánime buolvvaj dárbbo sáme girjálasjvuohtaj, ja dát buktá ådå hásstalusájt mijá tjállijda. Sáme girjálasjvuohta viertti ådåstuhteduvvat duostotjit udnásj sáme låhkkij gájbbádusájt. Gå le nav smávva låhkkejuohkusa de ålgusvatteduvvi dåssju soames girjálasjvuohta. Dajnas le ájn dárbbo lasse doarjjaj oajválattjajs sáme girjálasjvuoda ålgusvattátjit ja vuobddemjuohkemij. NSRa ájggu barggat nav vaj: 9 sámegirjálasjvuoda ådåstuhttem ávttjiduvvá ja dan åhtsåluvvam lassán 9 sáme tjálle oadtju máhttelisvuodav ållesájggáj barggat 9 sáme girjálasjvuoda oasstemårnik bisoduvvá ja vijddán 9 sáme girjálasjvuohta mij ålgusvatteduvvá almulasj dårjajn bisoduvvá ja sjaddá jåksåmmærráj gájkajda 9 sáme girjálasjvuodav dahkat jåksåmmærráj juohkka girjjevuorkájn 9 sáme girjálasjvuoda ålgusvaddem mánájda ja nuorajda lassán </p>
<p>Sáme musihkka ja juojgos Sáme musihkka ja juojgos le guovdásj sáme kultuvra åvddånbuktema. Musihkka rahpa rájájt ja buktá aktisasjvuodav kultuvraj ja ulmusjtjerdaj gasskaj. Musihkkaj ja juojggusij le ájnas vaddet sajev ja máhttelisvuodav åvddånahttet ja sámijt ájrastit álmmugin. NSRa ájggu barggat nav vaj: 9 ådåájggásasj ja dábegis sáme musihkkaj ja juojggusijda ájn åvddånibme lájeduvvá 9 buorráni doarjjaårdniga sáme musihka ja ådå musihkalasj åvddånbuktema ålgusvaddemijda 9 sáme musihkkárijda vatteduvvá stuoráp máhttelisvuodav sámijt ájrastit násjonálalattjat ja rijkajgasskasattjat 9 ulmutja ávttjiduvvi bargatjit sáme filmaj ja TV dahkamij 9 sáme filmajda vatteduvvá buorep máhttelisvuoda jåksåt ja vuoseduvvat sáme festiválajn 9 sáme filma ja TV-prográmma digitaliseriduvvi vaj girjjevuorká ja sáme guovdátja dájt jåksi 9 filma, sierra gåjt de mánájda ja nuorajda sámegiellaj njálmálattjat jårggåluvvi (dubbiduvvi) </p>
<p>Teahter ja lávddedájdda Sáme lávddedájdda le dájddatjerdajs ma li åvddånam ienemusát dájt maŋemus låge jage. Friddja teahterjuohkusa ja oarjjelsáme teahter le nannim moattelágásjvuodav sáme teateriellemin, sæmmibåtte le Beaivváš Sámi Teáhter ienedam vuosádallammanojt ja moattelágásjvuodav vuosádallamijnis nav vaj ienebu sáme teahterav berustahttjáji. Dárbbo le åvddånahttet ja dárkástallat juohkka oasev sáme lávddedájdas, lasse åhpadusá ja buorep vuosádallamdahkama máhttelisvuodaj baktu. NSRa ájggu barggat nav vaj: 9 åhpadusfálaldagá sáme teahterbarggijda buoreduvvi 9 Beaivváš Sámi Teáhter nanniduvvá mannovuosádallamteahterin nasjonálalasj åvdåsvásstádusájn 9 Guovdagæjnnuj teahterviesso ásadimájggomus tjadáduvvá 9 Oarjjelsáme teahter nanniduvvá 9 friddja teahterjuohkusa oadtju dårjav sámevuosádallamdahkamijda ja vuosádallammanojda 9 friddja revyjuohkusa oadtju máhttelisvuodajt åvddånahttet sáme revybargojt </p>
<p>Tjalmadimdájdda Sáme dájdda galggá ienebut boahtet vuojnnusij sáme sebrudagáj árggabiejven. Dát máhttá dagáduvvat tjalmadimdájda sáddimværmádagáj ásadime baktu lånudallama hárráj. Duodden le dárbbo vaddet tjalmadimdájddaj vuodov joarkket fágalasj åvddånimev. Sáme dájddaåhpadus le stuorra lávkke duolla bálggáj. NSRa ájggu barggat nav vaj: 9 nasjåvnålasj sáme gallerija ásaduvvá Sámi Vuorká-Dávvirij 9 luojggamårniga sáme dájddaj ásaduvvi vuosádusájda sáme guvdátjijn ja álmulasj viesojda 9 Sáme Dájddaráde nanniduvvá stuoves doajmman 9 sierra sáme dájddaåhpadus ásaduvvá </p>
<p>Festivála Sáme festivála li vuogas saje sáme dájddaj ja kultuvrraj, ja li ájnas vájkodimnævo åvddånahttemin sáme iesjdåbdov ja sáme gatjálvisáj dádjadussaj. Duodden vaddi festivála sáme dájddárijda ja artistajda máhttelisvuodav åvddånbuktet ja åvddånahttet ietjasa dájdav. NSRa ájggu barggat nav vaj: 9 festivála ma dálla vuododoarjjagav oadtju Sámedikkes nanniduvvi 9 unnep festiválajt ja kulturdáhpádusájt åvddånahttet 9 sáme dájddára ávttjiduvvi maŋen liehket ietjá festiválaj Nuortta-Kálohtan ja rijkajgasskasasj iemeálmmukfestiválajn </p>
<p>Gilpustallama Nanos sáme gilpustallama le ájnas iesjdåbddonævvo nuorajda, ja dát nanni aktisasjvuodav aktisasj árvvovuodoj ja árvvovuojnojda. Gilpustallamdáhpádusá le ájnnasa sámijda åbbå Sámes gå máhtti æjvvalit gilpustallamdåjmajn ja gilpustit. NSRa sihtá liehket hásstaliddjen vattátjit sáme gilpustallam- ja nuorajorganisásjåvnåjda máhttelisvuodajt barggat aktisasj sáme gilpustallamij ja gilpustallamfágalasj gatjálvisáj. Hierggevuodjem le sierralágasj gilpustallamsuorgge, mij adjáj bisot nanos histåvrålasj árbbedábijt iemeálmmugij lunna åbbå arktalasj guovlojn. NSRa ájggu barggat nav vaj: 9 aktisasj sáme giesse- ja dálvvegilpustallamijt doarjjot, hierggevuodjemijt adjáj 9 sáme aktugasj gilpustiddje ja rijkkagáttse ájrastibme rijkajgasskasasj gilpustallamdáhpádusájn lassáni duola dagu Arctic Winter Gamesan (Arktalasj Dálvve Gilpustallamijn) 9 sáme gilpustallambargguj ásaduvvá stuoves ruhtadoarjja, ja vaj sáme gilpustallamprosjevtajda spellamrudájs ruhtaduvvi 9 sáme nasjåvnålasjásadusá nuorttarijkalasj sabekgilppusijda ja hierggevuodjemijda ásaduvvi 9 sjaddap hásodiddjen gilpustallamviesojt sáme årrombájkijda tsieggit </p>
<p>V. ÅRROM JA INFRASTRUKTUVRRA NSRaj la ájnas gåtsedit aktugasj sáme iellemvidjurav ja åvddånahttemmáhttelisvuodav, vájku le årromin stádan jali smávva bájken. Ájnas le ásadit buorre kultuvrra- ja álkkádusfálaldagájt sáme álmmugij sæmmi båttå gå buoredit fálaldagájt ietjá årrojda, ja nav vaj sebrudahka viertti biedjat ienep fámov teknologalasj-, manedam ja guládallam gulluvasj -, ja kultuvralasj infrastuktuvrraj. NSRa ájggu Sámedikke baktu liehket hasodiddjen suohkanij, fylkasuohkanij ja stáhta gáktuj bisodittjat ja nannit årromav sáme bájkijn. NSRa ájggu barggat nav vaj: 9 Sámedikke kulturviessopládna tjadáduvvá dajna gå ådå kultuvvra- ja dojmmavieso ásaduvvi ja ieme dákkárháj doajmma nanniduvvá 9 aktisasjmanedimfálaldagá bussaj ja færjoj lassáni sáme årrombájkijn 9 girddemannama álbbu, ja nav vaj girdderuvto ásaduvvi rájáj rastá Nuortta-Kálohtan 9 mobijlla guládimfálaldagá ja gåbdåbáddesuohppom sáme årrombájkijn buorrán 9 ásaduvátji ienep almulasj barggosaje sáme bájkijda 9 suohkanij máhtudahka merradajvvaplánimijn ja assjegiehtadallamijn nanniduvvá </p>
<p>VI. ÆLÁDUSÁ </p>
<p>NSRa tjuottjot moattelágásj æládusdåjmaj åvddånimev ja barggosadje lasedimev sáme ævtoj milta sáme årrombájkijn. Sámeednama gålådis- ja gållå luonndoluohkko li sámekultuvra materiálalasj vuodo. Gållå luonndoluohkko vierttiji gålåduvvat dan láhkáj vaj e vuodov válde boahtte buolvaj iellemis ja gållådibme viertti sáme sebrudahkaj ávkken boahtet. NSRa ájggu joarkket bargojnis åvddånahttet luonnduj gulluvasj æládusájt ma nanniji sáme kultuvrav ja bisodi årromav smávsajijn, valla sæmmi båttå de ij luonndo galga gierddat. NSRa sihtá nannit ja åvddånahttet vuodoæládusájt; ednambargov, ællosujtov, guollimav, miehttseæládusáv ja duojev, ja dájt adjáj tjoahkkeæládussan. Miehttseduobddága galggi vuodoæládusájda bisoduvvat sáme árbbedábij gáktuj. NSRa doarjju ulmev jåksåt økologalasj, kultuvralasj ja økonomalasj stajguk ællosujtov ja vaj ællosujto ålgoldisævto ja iesjmierredibme nanniduvvá. Árvvodagádus merragátten galggá nanniduvvat aktisasjluohkoj tjavgáp stivrrima baktu, bájkálasj háldadibme ja doarjja produktaåvddånahttemij ja jådedimjåksåm bargguj. NSRa ájggu barggat vuodoæládusá rievtesvuodajt nannit, ja vaj sáme rievtesvuohtadádjadusá ja dábe bissu ja tjáleduvvi lágajda ja háldadusájn båhti adnuj. NSRa ájggu barggat nav vaj duodjevuobddem ietjama sebrudagán lassán. Ådå æládusáj åvddånahttem galggá mahtudagá, kultuvra ja guládallam-infrastruktuvra vuodo milta. Almulasj ålgoldisævto ja konkrehta dåjma galggi aktan æládusáj arvvadahttemijn nannit iellemvuodov sáme bájkijn barggosajij ja árvvodagádusáj lassánime baktu dábálasj ja ådå æládusájn. NSRa doarjju ruopptot biedjamav barggovaddegålo årnigav viddnudagáj hárráj vuorjjás årrombájkijn Sámen.</p>
<p>Guollima NSRa ájggu barggat nav vaj: 9 sáme dábe ja rievtesvuoda galggi dokumenteriduvvam ja dåhkkiduvvat lágajn ja háldadimen ja bisoduvvat boahtteájggáj merra- ja vuodnaguollimijn, luossaguollimijn ja sisednamguollimijn, ja dáj tjoahkkeæládussan adjáj 9 sáme guollimdajvva ásaduvvá gånnå luohkkoj háldadibme ja guollimåsij juohkem dáhpáduvvá guovlo ja bájkálasj dásen láhka- ja dárbbagaprinsihpa gáktuj 9 nuorra ådåálggijt åttjudit æládussaj oahppoårnigij baktu ja nuorajda sierra álggem guollimåsij baktu 9 guollimåsij juohkem nuppástuvvá áhpeguollimis merragátte guollimijda 9 guollesuvddemvælggogisvuohta industriaj gátten tjuovoduvvá ja tjavggiduvvá 9 gå guollebiebbmamrustiga ásaduvvi, de galggá dæddo biejaduvvat bájkálasj åmastibmáj, birásgáhttemij ja vuodnaguollárij dábálasj rievtesvuodajda </p>
<p>Ednambarggo NSRa ájggu barggat nav vaj: 9 árvvodagádus æládusán viertti lassánit ja vaj kultuvralasj ja sebrudak biele æládusán bisoduvvi ja åvddånahteduvvi 9 ednambarggo smáv sajijn bisoduvvá ja nanniduvvá, aktugis ja adjáj tjoahkkáj ietjá æládusájn 9 Sámedikke mierredum ednambarggopládna sáme bájkijn gåtseduvvá 9 Stáhtta ásat ednambarggopolitihkalasj dajvav sáme årrombájkij hárráj 9 árvvodagádus æládusán viertti lassánit, ja dábálasj, kultuvralasj ja ietjá sebrudakgulluvasj biele ællosujtos bisoduvvi ja åvddånahteduvvi dåjmalattjat 9 buorre buolvaj gasskasasj álggeårnigij baktu æládussa bisoduvvá 9 ådå ællosujttoláhka mierreduvvá gånnå le sáme rievtesvuohtadádjadus vuodon 9 mærrádusá ællosujttolágan ja pládna- ja ásadimlágan hiebaduvvi nannim diehti ællosujto vájkodimev gájkka sebrudakplánimijn 9 duobddáksuodjalibme æládusá hárráj nanniduvvá 9 diedojt ja dádjadusáv æládusá birra ulmutjij lunna lassán 9 Sámedikke sadje bisodit æládusá boahtte ájgev nanniduvvá æláduspolitihkalasj ja háldadus gatjálvisájn </p>
<p>Urudisháldadibme Udnásj urudisháldadibme le lassánimev buktám urudisásj sáme bájkijda. Stuorra oasev dát økonomalasj noades le æládus iesj hæhttum guoddet urudisáj gajkkomij ja ietjájduhttemgåloj gáktuj. NSRa ájggu barggat nav vaj: 9 dárbulasj dåjma ma unnedi urudisáj gajkkomav álgeduvvi 9 urudisáj låhko hiebaduvvá ja vaj ásaduvvá máksemårniga ma duodaj ålgusgålojt gåbttji ja mij hiebaduvvá iesj gudin æládussaj </p>
<p>Duodje NSRa ájgu barggat nav vaj: 9 duodjevuobddemdille látjeduvvá nav vaj stuoráp márnánijt jåkså 9 oahppam- ja åhpadusfálaldagá vuodo-, joarkka- ja allaskåvlåj dásen nanniduvvi 9 oahppam bisoduvvá fáhka-, svenna- ja mejssterduodastusårniga baktu 9 sierra æládussjiehtadusáv duodje- ja ietjá æládusájda sjaddi </p>
<p>Tjoahkkeæládusá ja oasesgárvedibme NSRa ájggu barggat nav vaj: 9 dábálasj æládusdábe dåhkkiduvvi aktan sierra æládussuorggen, ja vaj åvddånahteduvvi ja nanniduvvi 9 sierra dåjma ma nanniji økologalasj miehttseæládusáv ruhtaduvvi dagu oassen tjoahkkeæládusán 9 ásaduvvá oahppamfálaldagá tjoahkkeæládusájda 9 åvddånahteduvvi ådå økologalasj guoddelis tjoahkkeæládusá 9 máhttelisvuoda nanniduvvi gárvedit bájkálasj oasesgálvojt 9 ienep aktisasjbarggo gálvvooasestiddje, produsentaj, gálvvosuvddij ja vuobddemjådediddjij gaskan galggá buktet buorre sáme oasesgálvojt åbbålágásj profijlajn </p>
<p>Mannoæládus NSRa ájggu barggat nav vaj: 9 mannoæládus sáme årrombájkijn åvddånahttá ietjas ævtoj ja dárboj milta 9 vuobbdemjådedibme sáme vásádusájs, dåjmajs ja mannulagájs nanniduvvi Vuonan ja rijkajgasskasattjat 9 sáme kultuvrraåvddåjboahtema roaddiduvvi gå aneduvvi mannoæládusán, ja dan láhkáj vaj ávkken båhti sámijda allasisá </p>
<p>VII. LUONNDOBIRÁS Mijá iemeálmmukvielja ja –oappá ietjá væráltgietjijn viessu birásævtoj vuolen ma li ietjasa hæjosvuohtaj tjanádum. Mij sáme vas viessop birásævtoj vuolen ma li mijá valjesvuohtaj tjanádum. Lagosvuohta ja dåjmalasj luonndo ja birás gållåm le ájnas sáme iesjdåbdduj, æládusájda, iellemvuohkáj ja kultuvrraj. Sæmmibåttå ælla sáme aktu adnemin luondov mijá bájkijn ja stáhtta vuojnnet le dakkár dåmådiddje mij ij agev vieleda sámijt luonndosuodjalimplándnabargujnis. Luonndobirás Sámeednamin vájkoduvvá aj luonndodáhpádusájs ja ulmutjij dåjmajs rádnárájájn ja mælggadappon. Mijá hásstalus le guhtik guojmenimme miellodahttet ietjama luonndoadnem máhttá aj liehket ájtton luonnduj mij le mijá kultuvra vuodo. Sáme rievtesvuodaj oajbbom luonndoluohkkojda ep galga vuojttet nav vaj luonndo iesj vuojtádallá. Gájkka luonndoadnem gájbbet vælggogisvuodav dav suoddjit. Sáme luonndoadnemduobddágij háldadibme viertti hábmiduvvat ævtoj ma li økologalattjat guoddelisá, ja dakkár háldadibmáj viertti luohtádussa liehket ålles årrojn. NSRaj le diettelis økologalasj vuojnno ja gájbbádussa jut guoddelis åvddånibme galggá vuodon gajkka boahtteájggásasj politihkkaj mij de gullu luondo háldadibmáj. Sáme berustime galggi vieleduvvat gájklágásj láhka- ja pládnabargojn. Jus Sámedigge galggá berustit tjavgáp biráspolitihkav ja birásfágalasj bargov, de le ájnas oadtjot doajmmaj ANa Birás- ja åvddånahttemdoajmmaplánav – Agenda 21. Dát pládna vælggodahttá nasjonálalasj oajválattjajt aktisattjat bargatjit ietjasa iemeálmmugij tjoavdátjit biráshásstalusájt bájkálattjat ja globálalattjat. Iemeálmmuga e galga masset ietjasa bájkijt ásadimijs ma birrusav nuoskudahtti, duola dagu ulljo-, gássa-, ja minerálajråggåma ja elfábmodulvvadime. Ájto ja nuoskodibme NSRa ájggu barggat nav vaj: 9 Nuortta-Vuona merragátte nuoskodimduosstom buoreduvvá dál gå ulljosuvddem merav lássan 9 Atomfábmorustiga ja låssåindustria ma nuoskodahtti Guoládagán hiejteduvvi 9 ulljo- ja gássaråggåm Baretzáben ráddjiduvvá </p>
<p>Luonndoadnem ja suoddjim NSRa ájggu barggat nav vaj: 9 nasjonálparkka ja suodjalimduobddágij ásadibme ij galgga hieredit sáme æládus- ja kultuvrraiellemav 9 sáme dábálasj luonndoadnem galggá vuodon háldadimplánajn gånnå dá båhti doajmmat 9 motåvrråmanedibme miehtsijn hiebaduvvá luondo gierddamij 9 loahpe gámájt sjaddá tsieggit miehttseæládusáj hárráj sáme bájkijn </p>
<p>VIII. SKÅVLLÅ JA OAHPPAM </p>
<p>Mijájn sámijn le vuodulasj rievtesvuohta ja sierra åvdåsvásstádus åvddånahttet ja åvddånbuktet diedojt ietjama birra ja mijá vidjurij birra. Mij galggap aktidit dábálasj máhtudagáv ja diedalasj máhtudagájn åvdedittjat sáme sebrudagáv. Sáme sebrudahka galggá åvddånahttet ådå ájggásasj diehtosebrudahkan, dábij ja kultuvrra niejdeduvvama dagá. Sáme oahppopládna 10 jahkásasj vuodoskåvllåj – L97S – lij åledus sáme åhpadushiståvrån. NSRa ájggu barggat nav vaj ådå rievddadusá oahppovuogádusán le vuododuvvam sáme oahppe ja sáme sebrudagá dárbojda, ja vaj åbbålasj sáme oahppampolitihkka åvddånahteduvvá. NSRa mielas galggá skåvlåj ja mánájgárde fysihkalasj birás dievddet pládnatjoahkke gájbbádusájt. Gájkka sáme mánájn galggá liehket juoga sámes – vájku gånnå rijkan årru. Gå sámevuohta boahtá vuojnnusij árggábiejve dilen mánájgárdijn ja skåvlån, máhttá sámevuohta sjaddat luondulasj oasse ietjá Vuonarijka mánáj árggabiejves aj. Skåvllåasstoájggeårnik le oasse oahppamfálaldagás, ja danna galggá aj sáme sisadno sáme mánájda. Sáme máná, nuora ja ållessjattuga gejn li sierra dárbo vierttiji oadtjot hiebalgis oahppamfálaldagájt ja sierrapedagogihkalasj viehkev gånnå li sáme árvo. Sáme sierrapedagogihkalasj doarjjomvuogádus viertti nanniduvvat. Ådå oahppamlága ulmmen le ulmutjijda máhttelisvuoda liehket åhpadusáv oadtjot ålles viessomájgenis. Dát viertti åvddånboahtet åbbå sáme oahppamvuogádusán. Gájkka oahppe joarkkaskåvlåjn galggi oadtjot åhpadimev sáme vidjurij birra. Sáme oahppijn la rievtesvuohta åhpadibmáj sáme temájn. Moattes sámijs le ålgustuvvam máhttelisvuodajs formálalasj åhpadussaj nievres hiebadum fálaldagáj sámijda gitta mijá ájggáj. Ållessjattukåhpadibme le ájnas doajmma buoredittjat iellemav ja vaddá buorep máhttelisvuodajt barggomárnánin. NSRa ájggu barggat åvddenahttet sámegielak máhtudakbirrusav, sæmmi båttå gå sámeguosskavasj dutkam dárogiellaj ja ietjá gielajda nanniduvvá. Gájkka allaskåvlåjn ja universitehtajn sáme bájkijn galggá liehket fálaldagá kulturdádjadusájs ja sáme kulturdiehtojs. Virgge- ja vuodoåhpadusájn galggi dá liehket vælggogisá. Le ájn stuorra vádno åhpadimnævojs sámegiellaj, dábálasj oahppogirjijs ja ietjálágásj oahpponævojs åbbå oahppamvuogádusán, mánájgárde rájes gitta universitehta rádjáj. Sáme oahppijn ja åhpadiddjijn gálggá liehket akta vuodogirjje sámegiellaj juohkka fágan juohkka klássadásen åbbå oahppamvuogádusán. Oahpponævvoproduksjåvnnå ja – åvddånahttem galggá tjuovvot åvddånimev sáme skåvlån, duola dagu oahppoplána rievddadusá gáktuj. Åhpadibme diehto- ja guládallamteknologia (DGT) baktu viertti látjeduvvat.</p>
<p>Mánájgárde NSRa ájggu barggat nav vaj: 9 sámegielak máná oadtju rievtesvuodav mánájgárddefálaldahkaj ietjasa iednegiellaj 9 sáme máná gudi e máhte sámegielav oadtju rievtesvuodav hiebalgis sámegielak mánájgárddefálaldahkaj 9 suohkana oajválattja ásadi ienep sáme mánájgárdijt ja vaddi lasse doajmmaruhtadimev 9 sáme mánájgárddepládna tjadáduvvá sáme bajkijn sámelága háldadusguovlo ålggolin </p>
<p>Vuodoskåvllå NSRa ájggu barggat nav vaj: 9 oahppamlága prinsihppa, gájkka sámijda , vájku gånnå årru, galggá liehket rievtesvuohta sámegiela åhpadibmáj boahtá duodaj jåhtuj 9 galggá vatteduvvat åhpadibme sámegielan, histåvrån, kulturdádjadusán ja duojen skåvlåjn gånnå le sáme oahppe 9 rievtesvuohta åhpadibmáj ietjá fágajda sámegiellaj tjadáduvvá, nav vaj aj oahppe gejn la sámegiella nubbengiellan oadtju nannidum máhttelisvuodav ålles guovtegielakvuohtaj </p>
<p>Joarkkaåhpadus NSRa ájggu barggat nav vaj: 9 joarkkaskåvlå oahppofálaldahka nanniduvvá gájkka sáme giellaguovlojn ja sáme oahppij rievtesvuoda joarkkaskåvllååhpadibmáj biejaduvvi 9 prográmma bargaduvvi ma gádodi dav stuorra skåvllåhiejttemav sáme nuoraj gaskan 9 sáme joarkkaskåvlå åvddånahttem máhttelisvuoda ja sáme stivrrim nanniduvvi 9 sáme oahppoplána åvddånahteduvvi sáme joarkkaskåvlå åhpadibmáj nav vaj åbbålágásj 13 jahkásasj skåvllåvádtsem nanniduvvá 9 fáhkaoahppofálaldagá ællosujton, duojen, tjoahkkeæládusán ja luonndoadnemin nanniduvvá ja bisoduvvá duola dagu fáhkaåhpadiddjeåhpadusá baktu 9 stipænndaårnik oahppijda gænna le sámegiella fáhkan árvustaláduvvá boahtteájggáj nannima diehti 9 sámegiella vuostasj- jali nubbengiellan joarkkaskåvlån galggá vaddet sierra duoddetjuokkajt alepåhpa åhtsåmijn 9 katalåvgga dagáduvvá mij diedet sáme skåvllå-/åhpadusfálaldagáj ja stipendaj birra sáme oahppijda/studentajda </p>
<p>Ållessjattukåhpadibme NSRa ájggu barggat nav vaj: 9 sierra sáme ållessjattukåhpadimpládna dagáduvvá, gånnå le dárbo, åvdåsvásstádus ja barggojuohkem sáme ållesjattukåhpadimen guoradaládum 9 vuododuvvá værmádahka dåmadiddjijs sáme ållessjattukåhpadimen 9 ållessjattuk sámij rievtesvuohta sámegielåhpadibmáj duodastuvvá lágaj ja ruhtadimårnigij baktu 9 suohkana sáme viesádij dagáduvvi åvdåsvásstediddjen dævdátjit ietjasa vælggogisvuodav lágaj milta ållessjattukåhpadimev tjadádit </p>
<p>Alep åhpadus ja dutkam NSRa ájggu barggat nav vaj: 9 sáme dutkamráde ásaduvvá gájkkasáme aktisasjbargo aktijvuodan 9 lågevjahkásasj sáme dutkamprográmma ásaduvvá åttjudittjat ulmutjijt sáme dutkamij gånnå sámegiella dutkam vieleduvvá 9 arvvadahteduvvi rájájrastá aktisasjbarggo dutkaminstitusjåvnåj gaskan gejn li sáme dutkam åvdåsvásstádussan 9 Tråmså universitehtta bisot ietjas sajev ja åvdåsvásstádusáv sáme dutkamin ja alep åhpadusán 9 Sáme allaskåvllå oadtju almma máhttelisvuodajt åvddånahtátjit ietjas diedalasj allaskåvllån ja sáme universitehttan 9 Sáme diedalasjviesso Guovdagæjnnuj ásaduvvá åhpadiddjeallaskåvlåjn 9 Sáme allaskåvllå, Bådådjå allaskåvllå, Nuortta-Trøndelága allaskåvllå oadtju máhttelisvuodav åvddånahtátjit almma aktisasjbargov åhpatjit åhpadiddjijt julev- ja oarjjelsáme bájkij gáktuj 9 Stipænndaårniga majt Sámedigge háldat galggi vieledit fáhkasuorgijt gånnå le dárbbo åvdedit sáme máhtudagáv 9 Åhpadusfálaldahka sámegielan alep dásen buoreduvvá ja vijdeduvvá, sidjij aj gejn ij la sámegiella vuostasjgiellan </p>
<p>Oahpponævo NSRa ájggu barggat nav vaj: 9 moattelágásj oahpponævo sáme giellaåhpan åvddånahteduvvi ma li hiebadum sáme iesj gudin giellabájkijda ja sáme oahppijda gejn le sámegiella nubbengiellan 9 sáme åhpadiddjijn galggá liehket buorep máhttelisvuoda oahpponævvoåvddånahttemijn bargatjit ja ietjá pedagogalasj åvddånahttembargoj, duola dagu sáme skåvlåj teknihkalasj infrastruktuvrav nannit, ja aktisasjbargujn åhpadiddjeåhpadusinstitusjåvnåj ja almmudagáj gaskan 9 Sierrapedagogihkalasj oahpponævo åvddånahttem hiebaduvvam sáme oahppijda nanniduvvá lasse ruhtajuollodimij baktu 9 Oahpponævvopedagogihkka viertti nanniduvvat oassen sáme åhpadiddjij vuodoåhpadusán ja aj maŋe- ja joarkkaåhpadusfálaldagájn 9 Sámegielak oahpponævvo åvddånahttem alep åhpadussaj fágajn ma li sierraláhkáj ájnnasa sáme sebrudagá åvddånibmáj galggi vieleduvvat sierra ruhtadimårnigij 9 Sáme oahppogirjij sisadno galggá aj gåvvit dilijt unnep sáme giellaguovlojs 9 Sáme sisadno nasjonálalasj oahppogirjijn laseduvvá ja girje sisadno árvustaláduvvá </p>
<p>IX. VARRESVUODA JA SOSIÁLALASJ DÅJMA </p>
<p>Varresvuoda ja sosiálalasj dåjma hiebaduvvi sámij ålles viessomájgenis dárbojda. Sámijn la rievtesvuohta dádjaduvvat, gielalattjat ja kultuvralattjat, gå li varresvuohta ja sosiálalasj institusjåvnåjn juohkka iellemdilen. NSRa ájggu åvddånahttet sáme spesiálistajdievnastusájt. Dá vierttiji åvddånahteduvvat nasjonálalasj sáme máhtudakguovdátjin ma máhtti vaddet klinihkalasj dievnastusájt, bagádallamav ja åhpadusáv åbbå rijka gáktuj. Dá aj galggi vaddet ienep bájkalasj viehkev sáme spesiálistajdievnastusájs duola dagu mannojåhtålimijn ja telemedisijna baktu. Duodden vierttiji skihppijvieso sáme pasientaj lásedit ietjasa sáme máhtudagáv, ja sáme fáhkaulmutjij åhpadus varresvuohta- ja sosiálalasjsuorgen nanniduvvá. Sáme doajmmegahtes ulmutja ja vuorrasa vierttiji viehkkefálaldagáv oadtjot mij la vuododuvvam sijá duogátjij. Kultuvrraj- ja giellaj hiebadum buorránimfálaldagá mánájda ja ållessjattugijda vierttiji vijdeduvvat. Sáme álmmukmedisijnna viertti dåhkkiduvvat oassen varresvuodafálaldahkan sáme álmmugij. Sámijda galggá dárbulasj ja ådåsdahtedum diedo sámegiellaj skihpudagáj, buorránimvuogij ja viehkkedievnastusáj birra nanniduvvat. Dåjma ma unnedi lasse gárranimev vierttiji dåjmalappo sjaddat. Sierra gåjt de gárranimev sáme nuoraj gaskan.</p>
<p>Dåjma fáhkasuorgij rastá NSRa ájggu barggat nav vaj: 9 sámijda nanniduvvá máhttelisvuoda jåksåt varresvuohta- ja sosiálalasj dievnastusájt sámegiellaj ja hiebadum sáme dárbojda ja kultuvralasj duogátjij 9 varresvuohta- ja sosiálalasjdievnastus plánav sámeálmmuga hárráj gåtseduvvá 9 sáme fáhkatærmmabarggo varresvuohtasuorgen doarjoduvvá 9 kriminálaj hukso sámijda hiebaduvvá 9 sebrudahka biedjá stuoráp luohkkojt åvddågáhttimbargguj gárranimev unnedittjat 9 telemedisijnalasj fálaldagá sámebájkijn lassáni </p>
<p>Máná ja nuora NSRa ájggu barggat nav vaj: 9 habiliterimfálaldagá sáme mánájda ásaduvvi 9 mánájsuodjalimhoajddárijt sáme mánájda suohkanijda ásaduvvi, mij gæhttjá vaj sáme mánná oadtju årromfálaldagáv sámij lunna 9 mánájsuodjalimnammadusá sjaddi vælggogisá åttjudit sáme giella- ja kulturmáhtudagáv mánájsuodjaliminstitusjåvnåjda 9 sáme mánájhoajttár ásaduvvá 9 sáme mánájda ja nuorajda hiehteviehkketelefåvnnå ásaduvvá 9 sáme mánájda ja nuorajda huksovaddemsijda ásaduvvi 9 varresvuohtafálaldagá ja –diededibme sáme nuorajda buoreduvvá 9 PPD-dievnastussa sáme bájkijn boahtá vuojnnusij ja vaj sáme máhtudahka dievnastusán nanniduvvá 9 Gárranahtes fálaldagá nuorajda ietjanis lagosbájken vijdeduvvi </p>
<p>Varresvuohtabargge ja vuostasjlinnjadievnastus NSRa ájggu barggat nav vaj: 9 varresvuohtaåhpadussaj arvusmáhteduvvi ienep sámegielaga, duola dagu duoddetjuokkaj, oasse- ja stipænndaårnigij baktu 9 virgge- ja vuodoåhpadus varresvuohta- ja sosiálalasj suorgen nanniduvvá, nav vaj diedo moattekultuvralasj ja moattegielalasj vidjura vælggogissan sjaddi 9 dålkåjda varresvuohta- ja sosiálalasj suorgen ásaduvvá vuodo- ja joarkkaåhpadusá 9 stuovesdåktårårnik boahtá almmaláhkáj jåhtuj sáme pasientajda sáme bájkijn </p>
<p>Varresvuohtaásadusá NSRa ájggu barggat nav vaj: 9 sáme dålkkåmdievnastusá skihppijviesojn vijdeduvvá 9 varresvuohtaásadusáj stivrajda sáme ájrastibme ja máhtudahka nanniduvvá, nav vaj varresvuohtaásadusá máhtti sáme pasientaj hárráj ietjasa vælggogisvuodav buorebut dåmadit 9 sámegielak siellosujttárdievnastus skihppijviesojn sámij pasientaj hárráj ásaduvvá </p>
<p>X. MEDIA </p>
<p>Sáme mediá åvddånahttemin le sige demokráhtalasj ja giellapolitihkalasj biele. Vuodolága 110a § milta le sáme kultuvrra sierra kultuvrra avtadássásattjat dáttjakultuvrajn, ja danen la sámekultuvran sæmmi gájbbádusá suodjalibmáj ja åvddånahttemij gå dáttjakultuvran. Sáme álmmugin le rievtesvuoda sáhka- ja diedimfriddjavuohtaj, ja åvddånahttet ietjasa fridddja mediáinstitusjåvnåjt. Stáhtan le vælggogivuohta láhtjet dilev nav vaj sáme máhtti ávkken dahkat mediájt ja teknologiav nævvon kultuvrraåvddånimen ja duohtan dahkat</p>
<p>Dåjma mediáj hárráj NSRa ájggu barggat nav vaj: 9 sáme mediáfoannda ásaduvvá mij vaddá åvddånahttemmáhttelisvuodajt sáme mediádåjmajda 9 guoradaláduvvi máhttelisvuoda aktisasj mediáásadusáv vuododit ja ruhtadit 9 ruhtadimårniga ásaduvvi ma oarjjel- ja julevsáme giellaadnemav mediájn nanniji 9 etihkalasj barggo sáme mediájn nanniduvvá, duola dagu doarjjot sierra sáme pressafágalasj juohkusa vuododimev </p>
<p>Radio ja TV NSRa ájggu barggat nav vaj: 9 bæjválasj aktisasj TV-sáddaga vijdeduvvi 9 radiosáddaga vijdeduvvi ja sierra luohko aneduvvi åvddånahttet julev- ja oarjjelsáme sáddagijt radion ja TVan 9 sáme máná ja nuora galggi oadtjot fálaldagájt bæjválasj sáddagijda hiebadum juohkka álldara gáktuj 9 konsesjåvnnåævto priváhta mediádåmadiddjijda tjavggiduvvi ja gåtseduvvi, nav vaj valjes mediáfálaldagá sáme álmmugij åvddånahteduvvi – sámegiellaj aj </p>
<p>Sáme avijsa ja ájggetjállaga NSRa ájggu barggat nav vaj: 9 sáme avijsajda pressadoarjjagav lasedit, nav vaj ulmusj oadtju moattelágásj sáme pressav sáme – ja dárogiellaj 9 bæjválasj sámegielak ålgusboahtema duohtan sjaddi 9 sáme ájggetjállaga, gåvvårájdo ja spela sáme mánájda ja nuorajda stuovesláhkáj ålgusvatteduvvi 9 doarjja åskulasj ájggetjállagijda sámegiellaj nanniduvvi </p>
<p>Mediáåhpadus NSRa ájggu barggat nav vaj: 9 sáme journalisstaåhpadus Sáme allaskåvlån vijdeduvvá bachelor-dássáj, ja vaj máhttelisvuoda masteråhpadussaj mediá ja journalistihkan aktisattjat ietjá iemeálmmukinstitusjåvnåj guoradaláduvvi 9 oarjjel-, julev-, ja lullesámegielak journalista åttjudibme nanniduvvá sierra sisiválldemævtoj ja hiebadum åhpadusfálaldagáj 9 sáme journalistajda maŋe- ja joarkkaåhpadus åvddånahteduvvá, ja aj journalistajda ma sihti ienep diedojt sáme vidjurijs </p>
<p>XI. ÅSSKO JA IELLEMVUOJNNO 9 sámijda ja sámegiellaj iellemvuojnnodiehtogirjijt oadtjot ålgusvattedum, sierra gåjt de mánájda ja nuorajda 9 åskulasj tevsta, ma li lågådum báttijda, tjalmedimij, nievresvuojnnij ja vuorrasappoj hárráj ålgusvaddema doarjoduvvi 9 Sáme Girkkoráde ruhtadibme ja barggeluohkko nanniduvvá 9 Sáme giellaadno ja sálmmadábe sáme tjoaggulvisiellemin nanniduvvá 9 Dárbo iellemvuojnodis sáme fálaldagájda mánájda ja nuorajda guoradaláduvvi </p>
<p>XII. RIJKAJGASSKASASJ BARGGO </p>
<p>Rijkajgasskasasj rievtesvuodanjuolgadusá li mierredimfábmon nannitjit iemeálmmuga ja unneplågoj berustimijt. Mij dåbddop åvdåsvásstádusáv ietjama boahtteájges, ja ietjá niejdedum iemeálmmukjuohkusij berustimijt. Ájnas la nannit ietjama dåjmav rijkajgasskasasj bargon aktu allasimme, ja aj aktisasjbargujn vuona- ja nuorttarijkalasj oajválattjaj. Sámedigge galggá ietjas bielestis barggat iemeálmmugij ja unneplågoj vuodulasj rievtesvuoda gatjálvisáj ja barggat ráfe ja værjjounnedime diehti. Sámedigge galggá aktisattjat barggat organisásjåvnåj ja organaj majn li ulmmen nannit iemeálmmugij ja unneplågoj rievtesvuodajt ja ráfev. EUan viertti sierra vieledus liehket iemeálmmugij dárbojda ietjas strategiaj nuorttaguovloj hárráj. Iemeálmmukájrastibme viertti nanniduvvat Baretzráde ja Arktalasjráde orgánajn. NSRa ájggu barggat nav vaj: 9 sáme aktisasjbarggo Sámeparlámentaralasj ráden ja Sámeráden nanniduvvá 9 russi sámij rievtesvuoda ja máhttelisvuoda gájksáme aktisasjbargguj nanniduvvá 9 Sámeráde rijkajgasskasasj viehkkebarggo iemeálmmugij hárráj nanniduvvá 9 Nuorttarijkaj Rádáj sáme ájrasti 9 aktisasjbarggo Sámekonvensjåvnåjn ålliduvvá ruvvaláhkáj, ja nav vaj konvensjåvnnå sjaddá guovdásj vædtsagin nuorttarijkaj ja Russlánda aktisasjbargon åvdedittjat sáme ássjijt 9 rájájrastá Interreg-prográmma åvddånahteduvvi ja joarkeduvvi 9 iemeálmmuga vierttiji oadtjot sierra ájrrasijt Baretzrádáj 9 ruhtadimvuodo iemeálmmugij ájrastibmáj Báretzráden ja Árktalasj Ráden nanniduvvá 9 ruhtadimvuodo iemeálmmugij ájrastibmáj Arktalasj Universitehtan nanniduvvá 9 ienep rijka ratifiserij ILO-konvensjåvnåv ja vaj dát Vuona láhkan dagáduvvá 9 ANåj Stuoves Forum iemeálmmugijda ja Sierrarápportøraj sadje ANa sinna ja ålgolt nanniduvvá 9 sjiehtadallama iemeálmmukdeklarasjåvnåjn ålliduvvá, ja vaj deklarasjåvnnå galggá</p>
<p>ANan mierreduvvat ja maŋela tjuovoduvvat nav vaj AN-konvensjåvnnån iemeálmmugij rievtesvuodaj birra sjaddá 9 iemeálmmugij kultuvrra ja sebrudagá gallgi berustuvvat ANa organajs ja gájkka nasjonálalasj oajválattjajs væráldin – sierra gåjt ásaduvvamijn gå hiehtedáhpádusá li læhkám</p>
</body></document>
