<document xml:lang="smj" id="no_id"><header><title>Buorre ráde nuoraj ja alkohola birra dunji gut la æjgát lågenanjagágij</title><genre code="facta"/><author><person firstname="" lastname="Blå Kors Norge" sex="unknown" born="" nationality=""/></author><year>2018</year><wordcount>1018</wordcount><conversion_status type="standard"/><availability><license type="standard"/></availability><origFileName>https://www.blakors.no/wp-content/uploads/2017/04/BROSJYRE_SAMISK_LULE_LAVOPPL.pdf</origFileName><parallel_text xml:lang="nob" location="gode_rad_om_ungdom_og_alkohol.pdf"/><parallel_text xml:lang="sma" location="hijven_raerieh_noeri_jih_alkohovlen.pdf"/><parallel_text xml:lang="sme" location="buori_ravvagat_alkohola_ja_nuorravuoda.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Buorre ráde nuoraj ja alkohola birra dunji gut la æjgát lågenanjagágij</p>
<p><em type="bold">DANEN BIERRI LÅGENANJAGÁ- </em></p>
<p><em type="bold">GIJN ALKOHOLA BIRRA SÁHKADIT </em>Moatten guoradallamin li mánájs ja nuorajs gatjádallam mij la ájnnasamos mij guosská alkoholadnuj. Manen muhtema juhkagåhti gå li 14 jagága madi iehtjádij vuorddi desik sjaddi 18 jagága? Dábálasj la ájádallat dát la rádnaj duogen. Ajtu vuosedi guoradallama jut æjgáda li ájnnasamos vájkkudussan mij guosská alkoholaj. </p>
<p>Nav vuorbálattja lip mij æjgáda! Miján la ållu sierralágásj vejulasjvuohta mijá mánájt vájkkudit ja riekta guovlluj das salit. Valla dav soajttá álkkep javllat gå dahkat.</p>
<p><em type="bold">MANEN LÅGENANJAGÁGA JUHKI? </em></p>
<p><em type="bold">Nuoras vargga ållessjattugij </em>Gå lávkki nuorravuodas ållessjattugij de vuojno ja iellem vuohke rievddá. Dát målssom merkaj muhtem lágásj ieredimev æjgádijs ja identitehta ásadibme vargga ållessjattugin. Moaddása li njunjága alkoholav gæhttjalit ja adni dav luondulasj lávkken ållessjattukiellema guovlluj. </p>
<p><em type="bold">Aktijvuohta </em>Muhtem lågenanjagága soajttá dåbddi nákkov juhkat danen gå <span type="quote">«divna iehtjáda»</span> dav dahki. Moaddása alkoholav juhki váj sosiálalattjat dåhkkiduvvi ja váj bessi oassen muhtem aktij vuodas. Lågenanjagága li njunjága alkoholaj ja juhki festan danen gå sihti rádnaj suohtastallat. </p>
<p><em type="bold">Vájkkudusá </em>Mij nuorajn dáhpáduvvá gå juhká la aj ájnas jus ja manen lågenanjagák boahtte bále juhká. Jus lågenanjagák dåbddå ietjas ienep viesso, suohtas ja sosiála gå åvddåla, de dat soajttá vájkkudit alkoholadnuj. Sæmmi láhkáj muhtem nuora alko holav stressabinnediddjen jali jaskadussan juhki. Soajttá siján li gássjelisvuoda jali juorruli binnep gå li juhkam. </p>
<p><em type="bold">TRENDA – NÁVTI LÅGENANJAGÁGA </em></p>
<p><em type="bold">UDDNI JUHKI </em>Vuojnnet udnásj nuora juhki binnep gå åvddåla, ja maŋebut juhkagåhti. Dat la buorre ådås. Jegadi aj æjgádijt ienebut gå muhtema mijájs æjgátbuolvan dagájma. Vájku buorránime la, de li ájn moadda håjes dáhpádusá tjanáduvvam nuoraj juhkamij. Ij la navti jut lågenanjagága Vuonan li hæjttám juhkamis. Lågenanjagága ælla alkoholaj hárjjánam ja navti li sierraláhkáj várnnahisá gå juhki. Danen la ájnas jut mij æjgáda lågenanjagágijn alkohola birra ságastip. Duosta tjielgas njuolgadusájt mierredit alkoholano gáktuj. </p>
<p><em type="bold">RISIKO JA VÁRNNAHISVUOHTA – NUORA </em></p>
<p><em type="bold">JA ALKOHOLA </em>Juhkam mijá vuojŋŋanav vájkkut. Dat sjaddá gitta ållip 25 jage. Alkohola máhttá nievres láhkáj dasi vájkkudit. Gå juhká de ij sæmmi buoragit buvte mierredit ja soajttá vuorbedibmen sjaddá. Lågenanjagák soajttá láhppá rájájt mij guosská majt sihtá iehtjasij ja iehtjádijda dahkat. </p>
<p>Dan duogen mav lågenanjagák juhká, man jåhtelit ja man ednagav juhká, de ietjas várnnahis dilláj biedjá juhkama diehti.</p>
<p type="listitem">I dárbaha juohkka gatjálvisáv buktet vásstedit, valla galga rahtjat váj dån la dat gesi mánná ietjas gatjálvisáj boahtá.</p>
<p type="listitem">Gájka lágásj sårme lassáni gå juhká.</p>
<p type="listitem">Guhti juhká álkkebut tsábmadaláduvvá jali iesj tsábbmá.</p>
<p type="listitem">Sexa majt maŋŋela sáŋart dáhpáduvvá ienebut gå la juhkam.</p>
<p type="listitem">Gåvvit ja gåvviduvvat aktan gåvåj juohkem sosiála mediajn váni jæsskomis la álkkep gå la juhkam.</p>
<p type="listitem">Jus ilá juhká de soajttá oadtju blackout ja hæhttu pummpi duvvat.</p>
<p type="listitem">Åbbålattjat la ienep várnnahis ja nievrep láhkáj mierret gå la jugestam.</p>
<p><em type="bold">GOASSA VUOSTASJ BÁLE SÁGAS? </em>Ij la goassak ilá árrat mánájn ságastit juhkama birra. Jus álu la luondulattjat duv mánájn sáhkada alkohola birra, de dunnuj goappátjijda sjaddá álkkep. Jus rabás láhkáj ságastalá de ietjat mánnáj diededa dát la juoga man birra la ållu årnigis sáhkadit. </p>
<p><em type="bold">GATJÁLVISÁ MA MÁHTTI BOAHTET – LA </em></p>
<p><em type="bold">GUS GÁRVES? </em>Gatjálvisá alkohola birra båhti. Dagá vissásin jut mánná jur dunji ietjas gatjálvisáj boahtá. Vejulasjvuohta jut dat dáhpá duvvá lassán jus la gárvedam, sáddnáv subtsasta ja jus i dåssju sáhkada, valla aj gulldala. </p>
<p><em type="bold">MUHTEM DÁBÁLASJ GATJÁLVISÁ JA </em></p>
<p><em type="bold">OAJVVADUSÁ GÅKTU DAJT VÁSSTEDIT </em>Mánájn ja nuorajn soajtti moadda gatjálvisá alkohola birra. Dåhkki sáddnáv javllat váni ietjas nuorravuoda vásádusájt alkoholajn giehttot. Álu máná gatjádi ållu ietjá ássjijt gå majt jáhká. Ájnas la mujttet dån la bagádalle ienep gå subtsastalle. </p>
<p><em type="bold">La gus dån gárramin læhkám? </em>Majt dán ájádalá dat merkaj liehket gárramin? Muhttijn lav juhkam nav ednagav váj lidjiv måjdåstuvvam tjuodtjelij biejve. Dat ij lim nav hávsske. </p>
<p><em type="bold">Manen jugá dån ja ietjá ållessjattuga? </em>Jugáv danen gå lijkkuv májsstáj ja danen gå alkohola máhttá oadtjot mijájt ållessjattugijt vuojŋadalátjit ja buorren dåbddåt. Valla máhtti aj liehket ietjá ja buorep vuoge gåktu dåbddåt ietjas buorren ja vuojŋadit. Ihkap mij ållessjattuga dárbahip oajvvadusájt dán ássjen. Gávnnuji moadda buorre ássje juhkamijn, valla aj moadda nievrep ássje. Duola degu de ij la alkohola vuogas rubmahijda ma ájn li sjaddamin, danen galggá liehket 18 jage åvddål juhkagoahtá. Majt dån ájádalá dan birra jut ållessjattuga juhki? </p>
<p><em type="bold">Gåktu dåbddu vuollagin liehket? </em>Soajttá dåbddu vehi gærssulime ja jus la buorre mielan, de soajttá juohkka ássje vehi suohttasabbo. Valla jus la håjen de ihkap ájn ienep hådjåna. Alkohola la degu stuoredimglássa mijá dåbdojda. Gå jugá de soajttá rájájt rassti ja dagá juojddáv majt ietján illim dahkat. Jus ilá gárramin sjatta de ihkap må jdåstuvá tjuodtjelij biejve. De ihkap sáŋarda majt la dahkam jali javllam. </p>
<p><em type="bold">Goassa vuostasj bále juhki? </em>Vehi njunjástaláv manen dáv sidá diehtet. Dálla gå lav ållessjattuk de usjudaláv dalloj lidjiv ilá nuorran, ja luluj vuohkasabbo vuorddet. </p>
<p><em type="bold">MIERREDA TJIELGAS NJUOLGADUSÁJT </em>Tjielggasit galga javllat i dåhkkida mánná juhká åvddål la dævddám 18 jage. Gå la tjielggasit javllam de la binnep vejulasjvuohta jut nuora njuolgadusájt dådji. Nuora agev sjaddi rájájt gæhttjalit, valla sæmmi båttå dåbddi ietjasa jasska gå li rájá. Sæmmi láhkáj máhtti aj duv <span type="quote">«ándagissan»</span> adnet gå e alkoholav lágeda. <span type="quote">«Iv, iv sidá juhkat danen gå de æjgádij hæhttuv rijddalit»</span>. Nuorravuohta la ájgge edna iehpesihkarvuodajn ja de soajttá vuogas <span type="quote">«gássjelis»</span> æjgádij gesi máhttá skulldit. </p>
<p><em type="bold">ALE MÁNNÁJ ALKOHOLAV VATTE </em>Akta dajs nannusamos jáhtojs mij gávnnu, la dat jut la sluogas lågenanjagága maŋen alkoholav sijdas rádjat gå galggi fæsstaj, danen gå dalloj <span type="quote">«diedá gåjt majt juhki»</span>. Nuora gudi bessi sijdan májsstet jali æjgáda dåhkkidi jut juhki, ienep ja ábaj ålggon ietjasa ludtjusasj rádnaj. <em type="bold">liege lahkusin GÅ DUV DÁRBAJ </em>Vássteda agev telefåvnåv gå duv lågenanjagák riŋŋgu – vájku la gassko ijá. Vuogas jus la tjielgos váj máhtá vuodjet viedtjat duv mánáv jus la festan læhkám. </p>
<p><em type="bold">VUOJNA TJÅJVIJN – DÅN LA ÁJNNASAMOS </em>Soajttá hásstalussan gå dujna li diehtemvájnogis lågenan jagága goaden, valla mij æjgáda hæhttup duosstat tjielgga rájájt biedjat. Æjgádin liehket ij la makkárik bivnosgilpos. Jus rájájt bieja de vuoseda dunji máhttá luohtedit. Dån la æjgát, ij akta ber makkir ráddna. </p>
<p>Mujte ienemusájda merkaj nuorravuoda ájgge gijnnam liehket, musihkka, hávsskes vásádusá ja mujto iellemájge nalluj. Miján li máná dåssju luojkan, ja hæhkkat li ålgus jåhtåm. Vájku jage jåhtelit ållåni, de la dujna sierralágásj vejulasjvuohta liehket ájnas sijá iellemin madi sæmmi rábe vuolen årrobihtit.</p>
<p>Girjásj la dagádum Alek Ruossas aktan alkojiermmeorganisasjåvnåjn AV</p>
<p>OGTIL ja dan vuodon la www.kjipeforeldre.no. Varresvuodadirektoráhtas doarjoduvvam.</p>
</body></document>
