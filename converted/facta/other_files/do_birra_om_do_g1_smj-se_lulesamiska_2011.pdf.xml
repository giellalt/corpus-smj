<document xml:lang="smj" id="no_id"><header><title>DO birra Om DO på lulesamiska</title><genre code="facta"/><author><unknown/></author><translator><unknown/></translator><translated_from xml:lang="nob"/><year>2011</year><publChannel><publication><publisher>Diskrimineringsombudsmannen</publisher></publication></publChannel><wordcount>1112</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><origFileName>http://www.do.se/Documents/sprak/lulesamiska/DO%20birra%20(Om%20DO)%20G1%20SMJ-SE%20(lulesamiska)%202011.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Le gus dån nuppástuvvam?</p>
<p>Máhtá de bajedit Nuppástimoahttsáj (DO).</p>
<p>DO máhttá aj duv viehkedit gåktu dån máhtá barggat vaj ij aktak galga nuppástuvvat.</p>
<p>Lågå ienebuv girjátjin.på lulesamiska</p>
<p>DO – avta riektájda gájkajda <em type="bold">DO barggá nuppástallama vuossti. </em></p>
<p><em type="bold">DO barggá vaj gájkajn galggi avta riektá </em></p>
<p><em type="bold">DO barggá aj gájkajn galggi avta máhttelisvuoda. </em></p>
<p><em type="bold">DO ulmme l galggá álkke dádjadit gájkka ulmutjijda </em><em type="bold">jut gájkajn li avta árvvo. </em></p>
<p>DO l stáhta fábmudahka. Fábmudahka barggá ráddidusá åvdås. Fábmudagán la åvdåsvásstádus. DO barggá nuppastallama vuossti.</p>
<p>DO barggagådij ådåjakmáno 1.b. 2009. Åvdebut gávnnujin niellja umasse oahttse nuppástallama vuossti. Dálla gávnnu akta oahttse nuppástallama vuossti. DO l dat.</p>
<p>Dån márjju aná dån la nuppástuvvam moatteláhkáj, buojkulvissan dajna gå duv máddo l ietja rijkas ja dajna gå dån la bieljijs. Bieljijs la gå dujna l gássjelisvuohta gullat.</p>
<p>Jali dån la nuppástuvvam dajna gå dån la homoseksuálalasj ja dajna gå dujna l dysleksia.</p>
<p>Homoseksuálalasj la ålmåj gut gierru ietja ålmmåj jali nissun gut gierru ietjá nissunij. Dysleksia l gå dujna l gássjelisvuohta låhkåt ja tjállet.</p>
<p>De dal máhtti gájka gudi adni sij li nuppástuvvam aktavuodav válldet DO:jn.</p>
<p>Ådåjakmáno 1.b. 2009 Svierik oattjoj ådå lágav.</p>
<p>Lágan l nammadum jut buorgodum la nuppástallat dajna gå soames la ålmåj jali nissun.</p>
<p>Nuppástallat mierkki rievtugahtes årrot soabmása vuossti ja giehtadallat ulmutjav nievrebut.</p>
<p>Dála li ienep buojkulvisá masi l buorgodum.</p>
<p>Buorgodum la nuppástallat dajna gå soames ietjas ij dåbdå nissunin ja ij ga ietjas dåbdå ålmmån.</p>
<p>Buorgodum la nuppástallat Dajna gå nissun gárvvun ålmmån jali dajna gå ålmåj gárvvun nissunin.</p>
<p>Buorgodum la soabmásav nuppástallat dajna gå ålmåj la gierrum ietjá ålmmåj jali dajna gå nissun la gierrum ietjá nissunij.</p>
<p>Buorgodum la nuppástit soabmásav suv lijkkebájno diehti álmmukjuohkusa diehti masi ulmutjin la aktavuohta jali rijka diehti gåsstå ulmusj boahtá.</p>
<p>Buorgodum la soabmásav nuppástallat jáhko jali jáhkkudagá diehti. Jáhkkudahka l buojkulvissan buddissta, juvdá, ristagis jali muslima.</p>
<p>Buorgodum la nuppástallat dajna gå soabmásin la sáhtusvuohta. Sáhtusvuohta l buojkulvissan gå soabmásin la gássjelisvuohta vádtset, gássjelisvuohta vuojnnet jali gásselisvuohta gullat.</p>
<p>Buorgodum la nuppástallat soabmásav suv álldara diehti.</p>
<p>DO máhttá duv viehkedit jus la nuppástuvvam.</p>
<p>DO máhttá aj duv viehkedit jus sjatta nievrebut giehtadaládum dajna gå dån la äjgátloaben, dajna gå dån ájgo äjgátloahpáj jali dajna gå la årrum äjgátloaben.</p>
<p>Äjgátloaben la soames gut la hejman bargos avtajn suv mánájs jali måttijn mánájn.</p>
<p>DO máhttá duv viehkedit DO máhttá duosstot duv bajedimev nuppástallama gáktuj.</p>
<p>DO máhttá åtsådit mij la dáhpáduvvam.</p>
<p>DO máhttá diededit makkir riektá dujna li ma gávnnuji nuppástallamágan.</p>
<p>DO máhttá diededit gåktu dån galga dahkat gå la nuppástuvvam.</p>
<p>DO máhttá åvdåstit duv duobbmoståvlån.</p>
<p>DO máhttá duosstot duv bajedimev jus aná dån la nuppástuvvam gå dån ájgo äjgátloahpaj jali gå dån la äjgátloaben jali gå dån boadá ruoptus äjgátloabes.</p>
<p>DO máhttá giehttot gåktu dån galga dahkat tsakkatjit nuppástallamav boahtteájgen.</p>
<p>Le gus dån nuppástuvvam? Bajeda DO:aj jus dån aná dån la nuppástuvvam.</p>
<p>Nuppástallat mierkki rievtegahtes årrot soabmása vuossti ja giehtadallat ulmutjav nievrebut buojkulvissan dajna gå ulmusj la nissun.</p>
<p>DO:aj bajedit la nåvkå. Ij mávse majdik.</p>
<p>Nuppástallamlágan nammaduvvá jut buorgodum la nuppástallat bargon, skåvlån ja allaskåvlån.</p>
<p>Buorgodum la aj nuppástallat boargálin ja gå oastá årudagáv jali lájggi årudagáv.</p>
<p>Buorgodum la aj nuppástallat ietjá suorgijn buojkulvissan skihpadåben, jali sosiáladievnastusán.</p>
<p>Dån máhtá bajedit DO:aj jus aná dån la nuppástuvvam.</p>
<p>Buojkulvisá nuppástal amij Ållo ulmutja riŋŋgiji, e-påvståv rádji jailtjálli brevajt DO:aj dajna gå ádni sij li nuppástuvvam.</p>
<p>Dála li muhtem buojkulvisá.</p>
<p>Buojkulvisá li sáddná ja li dáhpáduvvam oallevuodan.</p>
<p>Valla ulmutjij namá li rievddadum. Namá älla ulmutja oalle namma.</p>
<p>Mira ittjij bargov oattjo dajna gå adná oajvvegåbttjåsav.</p>
<p>Homoseksuálalasj párra ejga oattjo aktan boahtet skåvllådánssaj.</p>
<p>Roja la romalasj fábmalis nissun. Ålmåj gut dåbev äjggu gånnå Roja årru målsoj lásav dåben. Roja ja suv gålmmå máná ettjin besa sisi sijá lájggoviessuj.</p>
<p>Carl ittjij loabeduvá kursan mannat dajna gå sån lij hiv-positijvalasj.</p>
<p>Sara ittjij barggoságastallamij oattjo boahtet dajna gå sån lij fábmális.</p>
<p>Åhpadiddje l baha Alexa vuossti dajna gå Alex javlla sån ij sidá årrot niejddan ja ij ga bárnnen.</p>
<p>Frank la bargov åhtsåm.</p>
<p>Sån ij bargov oattjo dajna gå sån la vuorrasabbo 55 jagágijs.</p>
<p>Nåvti dån bajeda Dån máhtá riŋŋgit DO:aj ja gatjádit vidjurij birra, valla dån i máhte bajedimev dahkat telefåvnå baktu.</p>
<p>Dån galga tjállet duv bajedimev Nuppástimoahttsáj, DO.</p>
<p>Bajedimen galga tjállet duv namáv, adressav ja duv telefåvnnånummarav.. Buorre l jus dån aj tjálá duv e-påvsståadressav.</p>
<p>Dån galga tjállet namáv gesi bajedibme guosská. Máhttá årrot buojkulvissan skåvllå, allaskåvllå, barggovadde, vidnudahka jali fábmudahka.</p>
<p>Tjále aj manen dån jáhká dån la nuppástuvvam, Tjále jus jáhká buojkulvissan la duv áldar, duv jáhkkudahka jali duv sáhtusvuohta.</p>
<p>Dån máhtá tjállet brevav DO:aj jali dievddet páhppárav mij gávnnu DO webbabielen www.do.se.</p>
<p>Dån galga ruvva bajedit jus aná dån la nuppástuvvam.</p>
<p>Gå la rádjam sisi bajedimev DO:aj de dahkap guoradallamav. Mierkki mij låhkåp dárkkelit majt dån la tjállám ja åtsådip mij la dáhpáduvvam.</p>
<p>Ulmusj gev la bajedam nuppástallamij miededuvvá aj giehttot majt sån adná l dáhpáduvvam.</p>
<p>DO mierret de mij galggá dáhpáduvvat.</p>
<p>DO márjju guorras dån la nuppástuvvam. Väjá oadtjot biednigijt jali iehtjádav gässta dån la nuppástuvvam.</p>
<p>Muhttijn duv bajedibme mierkki ietjá ulmutja e dejvadalá nuppástallamij.</p>
<p>Riektá l ij nuppástuvvat.</p>
<p>Váraj bieja dájt gå bajeda DO:aj <em type="bold">1. </em>Dån galga tjállet bajedimev jus aná dån la nuppástuvvam. <em type="bold">2. </em>Dån galga ruvva rádjat bajedimev DO:aj jus dån aná dån la nuppástuvvam <em type="bold">3. </em>Dån galga tjállet manen dån aná dån la nuppástuvvam. </p>
<p>Vuosstálasste! Giehto jus dån illastuvá ja rievtugahtes giehtadaláduvá. Barggovadde, skåvllå jali allaskåvllå galggá duv viehkedit vaj dån i illastuvá ja rievtugahtes giehtadaláduvá nuppádis. Bargon fáhkka máhttá aj viehkedit duv.</p>
<p>Avta riektá gájkajda Barga gus dån vaj gájkajn galggi avta riektá?</p>
<p>Barggovaddijn, skåvlåjn ja allaskåvlåjn li åvdåsvásstádus vaj gájkajda vatteduvvi avta riektá.</p>
<p>Siján la aj åvdåsvásstádus vaj ij aktak nuppástuvá jali illastuvvá.</p>
<p>Illastit la hárddet ja bahá årrot soabmása vuossti.</p>
<p>Barggovadde hähttu barggat vaj gájkájn.galggi avta riektá ja máhttelisvuoda barggoiellemin.</p>
<p>Láhka nammat barggovadden 25 barggij jali ienebu gálggá gávnnut plána mij vuoset nissunijn ja ålmmåjn li avta riektá barggosajen.</p>
<p>Barggovadde galggá aj mierredit majt galggi dahkat vaj ij aktak galgá nuppástuvvat suv sjierve, suv mátto, suv rijka jali suv jáhkkudagá diehti.</p>
<p>Skåvlåjn ja allaskåvlåjn galggi aj gávnnut plána. Plánan galggá nammadum majt sij galggi dahkat vaj gájkajn galggi avta riektá ja vaj ij aktak galga nuppástuvvat.</p>
<p>DO máhttá viehkedit barggovaddijt, allaskåvlåjt ja skåvlåjt tjuovvot majt nuppástallamláhka nammat.</p>
<p>Sidá gus diehtet ienebuv bargo birra nuppástallama vuossti? Sidá gus diehtet ienebuv man birra l nammadum lágan nuppástallama birra?</p>
<p>DO webbabielen www.do.se gávnnuji ienep diedo ja buojkulvisá nuppástallamij.</p>
<p>Riŋŋgi DO:aj Telefåvnnå 08 120 20 700 jali 020 36 36 66 (nåvkå) Täkstatelefåvnnå 08 120 20 820 Prässa-telefåvnnå 08 120 20 710</p>
<p>Tjále DO:aj Diskrimineringsombudsmannen (DO) Box 3686 103 59 Stockholm Fáksa 08 120 20 800</p>
<p>DO webbabielle www.do.se</p>
<p>E-påvsstå DO:aj E-påvsstå do@do.se</p>
<p>O,</p>
<p>Aktavuodav válde DO:jn Sidá gus ienep diedojt nuppástallama birra? Sidá gus ságastit soabmásijn oattjotjit diedojt gåktu dån dagá bajedimev?</p>
</body></document>
