<document xml:lang="smj" id="no_id"><header><title>GÅ GULÁDAGÁV ADNEGOADÁ</title><genre code="facta"/><author><person firstname="Maren Bækkelund" lastname="Ellingsen" sex="f" born="" nationality=""/></author><year>2015</year><wordcount>4956</wordcount><conversion_status type="standard"/><availability><license type="standard"/></availability><origFileName>https://www.hlf.no/globalassets/brosjyrer/en-god-start-med-horeapparat_44sider_lulesamisk.pdf</origFileName><parallel_text xml:lang="sma" location="en_god_start_med_hoereapparat_sma.pdf"/><parallel_text xml:lang="sme" location="en_god_start_med_hoereapparat_sme.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">Álggo </em>Dát girjje l dunji gut le bieljeduvvam ja ij nav buoragit gulá. Juogu esski la ælvvám gullamvánev, jali le nievret gullam muhtem gaskav, ja de badjáni moadda gatjálvisá ma dási gulluji. Dát girjje máhttá dunji gulo virra vásstádusájt vaddet. </p>
<p>Manen guláv nievret? Gávnnuji gus aktak guhti l sæmmi dilen gejna ságastitit máhtáv? Oadtju gus ulmusj guládagáv navku? Gåktu dal galgav buoremusát rijbbat sosiála aktivuodajn? Majt dal galga dahkat?</p>
<p>Jus ienebuv sidá diehtet, ja masi i gávna vásstádusáv dán girjen – de i galga ballat ienep diedojt ja viehkev ádnot. Dån gávna guládallam-diedojt ássjeberustiddjij siebrijs, viehkkenæv-voguovdátjijs, guládakvaddijs ja gulloguvdátjijs girje maŋemus bielijn. Gávnnuji moattes gudi sihti ja máhtti duv viehkedit!</p>
<p>Gijtto audiográffaj Gøril Haukøy ja guládakaddnij guoktáj Marte O. Vale ja Jorunn Fredheim gå libá ájnas bargov dahkam girje hárráj.</p>
<p>Girjjebuvtadibme le oadtjum dårjav diehtomatriálajs guládakvaddijs ja buvtadiddjijs, addnesiebrijs ja VBÁ (Vuona barggo- ja álkkádusháldadibmes).</p>
<p>Almudiddje le Gullamvádnásij Rijkalihtto (GVL) (dárruj: LFH) ja Vuona Audiográffaj lihtto (VAL) (dárruj;NAF) doarjjagijn ( Leverandørforeningen for helsesektoren (LFH), avdeling hørsel) snjuktjamánon 2006.</p>
<p>Oslo, snjuktjamánon 2006.(Ådåstuhtedum biehtsemánon 2015)</p>
<p>De li moadda dåbdo ma badjáni gå ulmusj bieljeduvvá. Muhtema soarjjiji gå ájnas dåbdudagáv láhppi. Suhttam le dábálamos dåbddo, ja muhtemij mielas ij la rievtesferdukvuodas gå jur sån galggá oadtjot rahtjat nievres gulojn. Muhtema dåbddi aktuvuodav gå guládibme nievrru, ja muhtema vas dav vuornno.</p>
<p>Mån guláv jienajt, valla iv gulá mij javladuvvá. Ij la álkke des oassálasstelit ságajda. Dåbddu lev jalla ja ålgustuvvam.</p>
<p><em type="bold">Arvusmahttem </em></p>
<p>Ájnas le gåk ietjas bieles arvusmahteduvá guládagáv adnegoahtet. Iesj dån hæhttu sihtat guládagáv adnegoahtet, ja ij dåssju dassta gå lagámusá dav javlli. Jus gullogæhttjalime vuosedit dån nievret gulá, de le buorep guládagáv nav árrat gå máhttelis adnegoahtet.</p>
<p>Ájnnasamos sivájs le jut gullovuogádahka hæhttu arvusmahteduvvat dan diehti jut sáhkadimdádjadusáv bisodittjat.</p>
<p><em type="bold">Gehtja åvddålijguovlluj </em></p>
<p>Gå ulmusj bieljeduvvá, de båhti moadda hásstalusá. Ienni gå åvdep ájgij gulov buohtastahttet, de le buorep tjalmostit dasi mij máhttá tjoavddet hásstalusájt ma gulluji nievres gullamij. Válde adnuj dav mij le viehkken. Åtså viehkev fáhkaulmutjijs ja ietjá ulmutjijs gudi li sæmmi dilen. Guládalá aj lagámusáj ja rádnaj.</p>
<p type="listitem">Dála li gålmmå buorre ráde ma ihkap li viehkken:</p>
<p type="listitem">Dåbdijda ietjat jut nievret gulá.</p>
<p type="listitem">Liege rabás! Ságasta iehtjádij jut nievret gulá.</p>
<p type="listitem">Dån galga ietjat birrusij gájbbádusájt bajedit.</p>
<p>Dån galga vieleduvvat, nav vaj dåbdå jæbddásattjan ságastibmáj ja aktisasjvuohtaj dagu dal lidji dábálasj gulle.</p>
<p><em type="bold">KAPIHTAL 1: </em></p>
<p><em type="bold">ÅDÅ ÁRGGABIEJVVE </em></p>
<p>Biellje l masjvalis oasse rubmahis, hámes ja dåjma hárráj. De le ållo mij galggá doajmmat jus galggap buoragit gullat, ja le ållo mij máhttá buk-tet nievres gulov. Gå nievret gulá, de dát máhttá vájkkudit ulmutja giellaåvddånahttemav ja dasi mij gullo máhttet ságastime baktu guládallat.</p>
<p>Biellje máhttá juogeduvvat gålmå oassáj; ålgus-jbiellje, gasskabiellje ja sisbiellje. Biellje válldá jiednaaldajt birrusis. Dá alda sáddiduvvi vijd-dábut vuojŋŋamij gånnå de dålkkujuvvi jiednan.</p>
<p><em type="bold">Ålgusjbiellje </em></p>
<p>Ålgusjbieljen li getsulijskálltjo ja bielljerájgge.</p>
<p>Jiednaaldajt getsulijskálltjo vuosstáj válldá ja alda sáddiduvvi bielljerájge bielljetsuodtsaj mij le sisŋemusán bielljerájgen.</p>
<p><em type="bold">Gasskabiellje </em></p>
<p>Gasskabieljen la unna rájgge gånnå le ajmos dievva aktan bielljetsuottsajn nuppe gietjen ja dåt sváldas vinndek vat nuppe gietjen. Dáj gaskan le gålmmå bielljedávte ma gåtjoduvvi amboalltan, miehtjerin ja stigbøyllån. Gå jied-naalda dæjvvi bielljetsuottsav, de dát svarrá ja labudahtti bielljedávtijt. Sváldas vinndek sáddi aldajt getsulijskálltjuj mij le sisbielje sinna.</p>
<p><em type="bold">Sisbiellje </em></p>
<p>Sisbiellje le dievva låssjkusis ja le getsulijskáltjo hámes. Dán låssjkusin Ii sulá 20.000 mikroskåvpålasj guolggasella ma labudattjáji gå sváldas vinndek låssjkusav svarragoahtá. Dát labudimes båhti elektriska signála guolggasellajs ma manni gullonærvvaj.</p>
<p><em type="bold">KAPIHTAL 2: </em></p>
<p><em type="bold">GÅKTU BIELLJE JA GULLO </em></p>
<p><em type="bold">DOAJMMÁ? Dán kapihttalin oattjo låhkåt ienebut gåktu biellje ja gullo doajmmá. </em></p>
<p><em type="bold">Mij de vijddábut gævvá? </em></p>
<p>Gullonerva baktu sáddiduvvi elektriska signála gulloguovdátjij vuojŋŋamin, De la dánna jiedna dádjaduvvá, ja dat de buohtastuvvá jienaj majt åvddåla le gullam. Dåbdos jienajt dåbddåp mij, amás jiená midijij iehpediedulasjvuodav bukti.</p>
<p>Åtsådime vuosedi jut gulloguovdásj dárbaj 6 jali gitta 8 vahko hárjjánittjat jiednagåvvåj. Dáv la buorre diehtet gå galga guládagáv adnegoahtet.</p>
<p><em type="bold">Muhtem tjerda gulloláhppemis </em></p>
<p>Moadda sivá li massta gulov láhppá. Muhtema li nievres gulojn riegádam, ja muhtema vas gulov láhppi maŋenagá gå vuorastuvvi. Ienemus oasse mijás dal gulov láhppep gå vuorastuvvap.</p>
<p>Gåktu dåbddu gulov láhppet, le ulmutjis ulmutjij.</p>
<p>Guovtes sæmmi gullomihtoj máhtti dajnas sierraláhkáj vásedit gåktus le gulov láhppet.</p>
<p><em type="bold">Nervaj vuoksjuj gulloláhppem </em></p>
<p>Jus ulmusj le vaháguhttám sisbieljev jali gullonervav mij doalvvu jienajt vuojŋŋamij, de dát gåhtjoduvvá nervalasj gulloláhppem.</p>
<p>Nervalasj gulloláhppem bissu iellemájgev ja vuorjját dássta buorrána kirurgija jali dálkudime baktu, valla guládahka le de buorre viehkken.</p>
<p>Ja dån máhtá hieredit jut gullo ájn vil nævrru gå tjavggajienajs gáhtti. Gå ulmutjin le nervalasj gulloláhppem, de le gássjelis sieradit sáhkadimev ietjá jienajs birrusis.</p>
<p>JIEDNAMUOSSÁDIBME</p>
<p>Gå mij jiednadip de molekyvla ájmon labudahttjáji ja dahki svarrijt. Frekvænnsa le man ållo svarrima sekundan li ja mihttiduvvi</p>
<p>Hertz (Hz) mihton. Tjuovggis jienajn li moadda svarrima ja tjuodjalis jienajn li gallegasj svarrima sekundan. Dábálasj biellje gullá 20</p>
<p>Hz’as gitta 20000 Hz’aj (d.s.j. 20 svarramijs sekundan gitta 20000 svarramijda sekundan).</p>
<p>Guovdásj mihtto sáhkadibmáj le gasskala 500 hz ja 4000 hz. Gå vuorastuvvap de le dábálamos gulov láhppep tjuovggis jienaj gáktuj. Ságastahttijn de dát sihtá javllat konsonántajt ep gulá, danen gå li alep mihton frekvensaj hárráj. Ja gå konsonánta gielas gáhtu, de le váddásap dádjadit mij javladuvvá.</p>
<p>JIEDNATJAVGUDAHKA</p>
<p>Jiednatjavgudahka mihttiduvvá desibel-mihtojn (dB). Dábálattjat le bielje gullo gasskala 0-20 dB ja mihtto gå báktjanahttjá le sulá 120 dB.</p>
<p>Dábálamos sáhkadimmihtto le 65-75 dB.</p>
<p>Muhtem tjuovggis jiena, duola dagu gå lådde lávllu, máhtti ållu láhpput ja dån hæhttu álu gatjádit mij javladuvvá, gå gulá juohkkahasj dagu malsjadi. Vuojŋŋana de e divna jienajt ja frekvensajt dádjada ma li dárbulattja jienav dádjadittjat.</p>
<p><em type="bold">Mekanihkalasj gulloláhppem </em></p>
<p>Mekanihkalasj gulloláhppem sihtá javllat vaháguhttám la mekanismav mij galggá jienav doalvvot sisbælljáj. Bielljegásses dievva, rájgge bielljetsuottsan, låssjkusis gasskabieljen, jali vuorogis dáktesjaddam gasskabieljen, le sivá mehkanihkalasj gulloláhppemij.</p>
<p><em type="bold">Guokta gåvådisá ma gulov vuosedi: </em></p>
<p>Audiográfa lunna le oadtjum – jali oattjo- audiográmmajt ma li gåvådis duv gulos.</p>
<p>Dån máhtá buohtastahttet audiogåvådisáv dáj gåvådisáj ja dassta oadtjot dádjadusáv ietjat gulloláhppemis ja mij dát sihtá javllat.</p>
<p>Dá gåvådisá máhtti aj liehket buorre viehkkenævvon jut famillja ja rádna galggi ienebuv dádjadit duv gulo birra.</p>
<p><em type="bold">Biellje-njunnje-tjåttå-tjiehppe </em></p>
<p>Duv stuovesdoktår le sån guhti dábálabmusi-jt duv rádjá biellje-njunnje-tjåttå-tjiehpe lusi (BNT-doktår) Dánna guoradaláduvvi duv bielje. Muhtem BNT-tjiehpijn le adiográftjiehppe bargon guhti de dunji guládagáv hiebadahttá, ja muhtema dájs rádji duv vijddábut lagámus gulloguovdátjij.</p>
<p><em type="bold">Gulloguovdásj </em></p>
<p>Ienemus skihppijviesojn li gulloguovdátja mij le oassen BNT-åssudagás. Dánna gulov diagnåvseriji ja mihttiji. Stuovesdoktår máhttá duv dåhku rádjat. Ja dánna de máhtá ierit ietján válldet dárkkelap gulloguoradallamav – ja dån oattjo guládagájt gæhttjaladdat. Gå boadá gulloguovdátjij de iejvvi ierit ietján biellje-njunnje-tjåttå-tjiehppev, audiográffajt, audiopedágåvgåjt ja audioinsjinørav.</p>
<p><em type="bold">Audiográffa </em></p>
<p>Audiográfan le guovdásj roalla gullohuvson.</p>
<p>Ájnnasamos barggon sunji li gulov guoradallat ja buoredahttet gulov sijájs gudi li gulov láhppám.</p>
<p>Dási gullu dárbojt guoradallat, guládagáv ja teknikalasj viehkkenævojt hiebadit, bagádallat, åhpadit ja gullohuksodåjmajt åvddånbuktet.</p>
<p><em type="bold">KAPIHTAL 3: </em></p>
<p><em type="bold">Gudi máhtti liehket </em><em type="bold">viehkediddjen? Dán kapihttalin oattjo diedojt sijájs ja instititusjåvnåjs gudi/ma máhtti </em><em type="bold">dunji viehkken liehket. Muhtemijt ihkap dal juo diedá? </em></p>
<p><em type="bold">Audiopedagåvggå </em></p>
<p>Audiopedagåvggå máhttá dujna ságastit, dunji vaddet diedojt gåktu galga gulloláhppemijn viessot. Ierit ietján oadtjot diehtet gaskostimhárjjidusáj birra ietjat ja familja diehti.</p>
<p>Jus dujna li dárbo hiebaduvvam dárbojda, buojkulvissan barggosajen jali skåvlån, de máhttá audiopedagåvggå duv dájna viehkedit.</p>
<p>Muhtem audiopedagåvgå aj barggi gullamhárjjidallamij ulmutjij gejna li guládagá ja cochlea implantáhtta.</p>
<p><em type="bold">VBA Viehkkenævvoguovdásj </em></p>
<p>Gájkajn gudi li iellemájggáj guolov láhppám, máhtti åhtsåt luojkkat viehkkenævojt navku VBA</p>
<p>Viehkkenævvoguovdátjis. Åhtsåmusáv tjálá sierra sjiebmáj Álmmukoadjodåjmadagás.</p>
<p>Dási le sierra sjiebmá VBA’s, mij gávnnu</p>
<p>VBA-næhttabielen www.nav.no <span type="quote">«Gulloviekkenævo»</span> baktu. Audiográffa, gulloaktijvuohta ja VBA Viehkkenævvoguovdásj máhtti viehkkenævoj åhtsåmusájn viehkedit.</p>
<p>Juohkka fylkan li VBA Viehkkenævvoguovdátja.</p>
<p><em type="bold">Gulloássjij giehtadalle suohkanijn </em></p>
<p>Juohkka suohkanijn li vásstádus ásadit gulloássjij giehtadallev guhti máhttá viehkedit ierit ietján åhtsåmusáj, viehkkenævoj hiebadahttemij ja dajt oahppat adnet.</p>
<p><em type="bold">Jæbddásasj ulmusj </em></p>
<p>Jæbddásasj le hárjjánam ulmusj guhti le hárjjánam adnet guládagájt ja guhti le ietjas gulloláhppemav dåbdåstam, ja hárjjánam guládahkaj máhttá viehkedit iehtjádij sæmmi dilen. Dát ulmusj le oahppam ja tjadádam</p>
<p>Gullamvádnásij Rijkalihto (HLF) oahppoprográmmav jæbddásattjajda ja hárjjánam ulmutjijda. Dån máhtá HLF’as diedojt oadtjot lagámus jæbddásasjfálaldagá birra duv bájkijn.</p>
<p><em type="bold">Fylkaaudiopedagåvggåfálaldahka </em></p>
<p>Fylkaaudiopedagåvgån le åvdåsvásstádus dasi jut gullamvádnása gudi li oahppama vuolen mánájgárdijn ja skåvlåjn oadtju látjedum hiebaduvvam fálaldagájt masi sijájn li rievtesvuoda.</p>
<p><em type="bold">Statped </em></p>
<p>Statped viehket suohkanijt majn li åvdåsvásstádusá ja gullamvánes mánájs ja nuorajs gudi mánájgárdijn ja skåvlåjn li oahppama vuolen oadtju hiebadimev masi siján li rievtesvuoda.</p>
<p><em type="bold">VBA </em></p>
<p>Jus gássjelisvuodajt åtsådalá barggosajen gullamvánesvuoda diehti, de máhtá ássjev åvdedit ietjat barggovaddáj, mij de aktisasttjat bájkálasj</p>
<p>VBA kontåvråjn ma de aktijvuodav válldi barggorádevaddekontåvråjn (BVK/dárruj ARK) ietjat fylkan dárboj milta. Muhtem dilijn máhttá viehkev åhtsåt VBA máhtudakguovdátjis hiebadahttemijda ja oassálasstemij.</p>
<p><em type="bold">Guládakvadde </em></p>
<p>Guládakvadde máhtti dunji diedojt juohket duot dát guládakslájajs ja ietjá viehkkenævojs. Gehtja guládimdiedojt girje maŋemus bielijn.</p>
<p><em type="bold">HLF Gullamvádnásij Rijkalihtto </em></p>
<p>HLF Gullamvádnásij Rijkalihtto le berustiddje organisásjåvnnå dájda; gullamvádnasijda, bieljedis tjalmedimijda, CI-operidum ulmutjijda, virggeulmutjijda, ja æjgádijda gullamvánes mánájda, ulmutjijda gænna li tinnitus-vájve ja méniér-skihppijda. Máhtá ienebuv låhkåt HLF’a birra 6. kapihttalin.</p>
<p>Dån gávnu diedojt muhtemijs dán girje máŋemus bielijn.</p>
<p><em type="bold">Guládahka mij la dat? </em></p>
<p>Guládahka le dagu unna skájanis. Dánna le energigálldo, mikrofåvnnå, tjavggidahka ja skájanis. Guládahka aneduvvá tjavggitjit jiednagåvåv ja dajnas gaskostimev buoredit-tjat. Jiedna boahtá mikrofåvnå baktu, ja jiedna dagáduvvá elektris signálajda. Unna tjavgginis signálajt tjavggi åvddåla signála vas skájana baktu sáddiduvvi bielljerájggáj.</p>
<p><em type="bold">Gåktu buorebut gullat </em></p>
<p>Muhtem ájgge gållå desik hárjjána guládagáv adnet. Ulmusj galggá vuojn hárjjánit ådå jiednagåvvåj ja ådå teknolågijaj. Ájnas le dunji jut i måsja ja guládagáv hiejte adnemis, jus ga de i iesj dalága tjangeda.</p>
<p><em type="bold">KAPIHTAL 4: </em></p>
<p><em type="bold">GULÁDAHKA MIJ LE ÁJN DAT? Dán kapihttalin oahpásmuvá guládahkaj ja ma li sieradusá duon dán </em><em type="bold">guládakslájajs. </em></p>
<p>MANEN IJ GULÁDAHKA DUNJI DÁBÁLASJ</p>
<p>GULOV RUOPPTOT BUVTE?</p>
<p>Jus bieljev buohtastáhta pianojn de le juohkka luoden ietjas sadje getsulijskáltjon (sisbieljen).</p>
<p>Jus dal ájádalá makkár vige pianon máhttá liehket.</p>
<p>Tangenta máhtti rievddat, muhtema jienav láhppi, muhtema e åvvånis dåjma jali ilá maŋŋet jienav buktá gå dæbtjo. Na usjudalá, sjaddá de gássjelis dåbddåt makkár luohte tjuojaduvvá! Nav le aj bieljij.</p>
<p>Ij la dåssju man tjavgga jiedna máhttá gullut mij gænoduvvá, valla jiedna aj máhttá gullugoahtet ietjáláhkáj. Dajnas sjaddá gássjelis sieradit gasskala guovte muoduk jiena (buojkulvissaj s ja f jiena), jali máhttá buktet gássjelisvuodajt gå guokta jiena maŋŋálakkoj ruvvaláhkáj båhti (duola dagu gå ulmutja ruvva sáhkadi). Moaddása de danen javlli gulli, valla e huoman nagá bágojt sieradit.</p>
<p>Guládahka máhttá dåssju buoredit jiena tjavggidagáv mij le gænoduvvam, ja dav tjavggit.</p>
<p><em type="bold">GULÁDAGÁJS LI MOADDA SLÁJA </em></p>
<p>Guládagájs gávnnuji moadda slája. Audiográffa máhttá dunji gávnnat guládagáv mij dunji buoremusát hiehpá ja duv gullamvánesvuohtaj.</p>
<p>Dála tjuovo diedo dáj guládakslájaj birra:</p>
<p><em type="bold">Bieljeduok-guládahka </em>dabrriduvvá bielje duohkáj. </p>
<p><em type="bold">Bieljeduok-guládahka </em>plasstiduvvam snáhpájn. </p>
<p>Iesj dat guládahka gatsostuvvá bieljeduohkáj.</p>
<p>Guládagán le bielljesnáhpá plásstidum suohpunijn.</p>
<p>Dákkár guládagájn li vargga agev telespåvllå ja jiednahiebadimræjddo. Dá guládagá máhtti hiebaduvvam ienemus gullamvánesvuodaj gáktuj. Dákkár guládagájda hæhttu adnet bielljesnáhpájt ma sierraláhkáj li duv bieljijda dagáduvvam. Bielljesnáhpá sáddi jienav bielljerájggáj ja stajggi guládagáv bælljáj.</p>
<p><em type="bold">RITE-guládahka </em>le bieljeduokguládahka gånnå skájanis le bielljerájggáj biejaduvvam ja le aktiduvvam guládagájn asidis liednigijn ja álu le danna snáhpá standárda milta (dome) dan sadjáj gå støjppiduvvam snáhpá. Dát dahká guládagá stuorrudagáv unnebun ja vaddá buorep akustihkalasj ávkev gå skájan le bielljerájghen. </p>
<p>Máhttelis le aj oadtjot støjppiduvvam snáhpánav aj RITE-guládagájda. Lasseræjdojda dagu telespåvllåj ja ietjá divudimmáhtelisvuoda li sierra modellas modællaj.</p>
<p><em type="bold">Dáktáj dabrridum guládahka </em></p>
<p>Dáktáj dabrridum guládagán (BAHA) le guovte moduvlak. Danna li titanskruvva mij dabrriduvvá skuvrredáktáj bielje duogen lijke vuolláj, ja iesj dat guládahka biejaduvvá dán skruvá sisi. Guládahka dahká akustihkalasj jienav svarrijda vibrátåvrå baktu mij le guládagá sinna. Dá svarrima sáddiduvvi sisbælljáj skruvá ja skuvrredávte baktu. Åtsådallamij milta de dákár guládahka buktá vahágahttemijt ålgusjbælljáj ja guhkesájggásasj gasskabielljevuolsjijt.</p>
<p><em type="bold">Cochlea-implantáhtta (CI) </em></p>
<p>Cochlea implantáhtta le medisijnalasj instrumænnta mij la guovte oases. Akta le vuosstájvállde <span type="quote">“implantáhtta”</span> gånnå li elektråvdå getsulijskálltjon, ja sáhkadimprosessåvrån mikrofåvnåjn. Mikrofåvn-nå gávnná jienav ja dahká dáv akustihkalasj signálajda sáhkadimprosessåvråna baktu.</p>
<p>Sáhkadimprosessåvrån sáddi signálajt vijddábut vuosstájválldáj lijke vuolen, spåvlå baktu mij dabrijt mágneta baktu implantáhttaj. Vuosstájvállde sáddi signálajt vijddábut elektråvdåjda ma de nervaj vájkkudi getsulijskáltjon, ja ulmusj de gullá.</p>
<p>Åtsådallama dákkár implantáhtajs le bieljedisvuohta, valla dási ij la vissa rádjá gå ulmutja gudi dálásj ájge oadtju CI ettjin dáv oattjo soames jagev dán åvddåla. Buoremus le jus dån guládahkaj mávsá buohttidusáv, danen gå dujna le ietjajnit vásstádus jus dát bæjsstan jali jus lahpá.</p>
<p>Jus le sebrulasj Gullamvádnásij rijkalihton, de oattjo HLF’a Guládakbuohttidusáv mij</p>
<p><em type="bold">Lasseræjdo </em></p>
<p>Ienemus slájajda guládagájs gávnnuji máhttelisvuoda oadtjot lasseræjdojt dagu streamerav. Dat sihtá javllat jiedna sirdeduvvá hárpoj dagá guládáhkaj buojkulvissaj Tv:as, mobijlas – sáddára baktu. Gå guládagáv vállji de viertti dáv árvustallat ja jus dujna le ådå guládahka de máhtá guoradallat jus dasi gávnnuji dákkár ræjdojda máhttelisvuoda, ietjat dárboj milta. Muhtem guládagájda aj guhkásdoajmmára gávnnuji.</p>
<p><em type="bold">GÅ GULÁDAGÁV VÁLLJI </em></p>
<p>Audiográffa siegen máhtá guládagáv válljit.</p>
<p>Mujte val jut gullámvánesvuohta le ulmutjis ulmutjij, ja danen ij guládahka mij duv ráddnáj hiehpá, ij sæmmiláhkáj dunji hieba. Audiográffa máhttá duv bagádallat nav vaj dån álkkebut dádjada majt dárbaha. Gatjádallu då ja ságasta ietjat dárboj birra audiográffajn, nav vaj allasit gávna vuogas guládagáv. Dán prosessan viertti vuorddet jut guládahka viertti hiebadahteduvvat moaddi, jali aj muhtem ietjá guládakslájajt</p>
<p>GÅGULÁDAGÁV LE HIEBADAHTTEMIN,</p>
<p>DE VIERTTI OADTJOT....ájgev gæhttjaladdat moadda slája guládagájs.. ..ájgev hárjjidallat på.. .. guládagáv sadjásis dabrrit. .. dav ierit válldet. .. batterijav målssot. .. ja hárjjánit guládagá måttijt doajmmamáhttelisvuodajda. .. oadtjot diedojt dáj birra.. .. gåktu guládahka doajmmá. .. guládagáv rájnnit ja ájmon anedit. .. mij galggá dagáduvvat åvddåla doajmmá. .. gånnå batterijajt oastá. .. ietjat gullamvánesvuodav audiográmmaj tjielggiduvvam. .. ietjá gullamteknihkalasj viehkkenævoj birra ja ihkap dájt gæhttjaladdat. .. gåktu ulmusj vijmanagi hárjján guládakadnemij...diedojt dáj birra.. .. berustiddjeorganisasjåvnåj. .. kursaj gaskostimhárjjidallamij ja makkár ávkke dássta boahtá sáhkadimev dádjadittjat .. ietjá instánsajt gåsstå viehkev máhttá åhtsåt. ..oadtjot máhttelisvuodajt ruopptot boahtet dárkestimijda/tjuovvolimijda.. .. jus le juoga majna ij la dudálasj. .. nav guhkás jus dujna le ienep diedojda dárbbo. .. jus dárbaha ienep praktihkalasj hárjjánimev guládagáv dåjmadit.</p>
<p>Buoremus le jus dån guládahkaj mávsá buohttidusáv, danen gå dujna le ietjajnit vásstádus jus dát bæjsstan jali jus lahpá.</p>
<p>Jus le sebrulasj Gullamvádnásij rijkalihton, de oattjo GVL’a Guládakbuohttidusáv mij sebrulasjvuodav tjuovvu.</p>
<p><em type="bold">Guládahkaj oahpásmuvvat </em></p>
<p>Gå le de guládagáv hiebadahteduhttám, de oattjo hárjjidallat gåktu jienav hiebadalá, batterijav målso, ájmon anedime ja adnema birra, ja gåktu dáv sadjásis dabrri ja ierit válldá.</p>
<p>Mujttu dáv dahkat madin le audiográffa lunna. Muhtemij mielas le vuohkasin soabmásav lagámusájs fáron válldet, nav vaj ienebu oadtju dájt diedojt. Gájkka majt adiográffa vuoset ja bagát, galggi aj tjáleduvvam adnotjielgadusán mij guládagáv tjuovvu. Jus dujna li iehpetjiel-gasvuohta maŋŋela gå le audiográffa lunna læhkám, de máhtá viehkev oadtjot Viehkkeul-mutjis ietjat bájkijn (lågå ienebuv GVL’a viehkediddjijårniga birra 3. kapihttalin).</p>
<p><em type="bold">Oahpásmuvvamij ájgge gållå </em></p>
<p>Guládahka galggá jienajt tjavggit majt ij la gullam moatte jahkáj, jali ihkap majt ij la åvdutjis goassak gullam, ja dási ájgge gållå. Buoremus le jus oattjo guládagáv adnet nav ålov álgos, valla loahpe l aj båddistit jus gievda. Gå galggá jienajda hárjjánit de viertti gåjt 3-4 tijma bæjvváj guládagáv adnet. Buoremus le dáv álgget ietjat sijdan ráfes.</p>
<p><em type="bold">KAPIHTAL 5: </em></p>
<p><em type="bold">BUORRE ÁLGGO </em></p>
<p><em type="bold">GULÁDAGÁV ADNEGOAHTET Dán kapihttalin máhtá låhkåt ienebuv gåktu buoremusát hárjjána </em><em type="bold">guládagáv adnegoahtet. Mij bádtjip duv dán hárjjánime birra ietjat </em><em type="bold">audiográffajn ságastit. </em></p>
<p><em type="bold">Dála tjuovvu tsuojggidusá gåktu hárjjánit: </em></p>
<p><em type="bold">Oahpásmuvá bæjválasj jienajda </em></p>
<p>Váttse goadenit ja oahpásmuvá jienajda majt ihkap mælggat ij la gullam. Gulldala gåsstå ja mij gullu. Oahpásmuvá jienajda majt bæjválat-tjat gulá, jienajt gå páhppárijt tjuorvvi, gå tjáhtje gålggå ja gå telefåvnnå riŋŋgu. Álgos de moadda jiena gulluji ietjáláhkáj, valla ale mårråha- hárjjána dån vijmak dajda.</p>
<p><em type="bold">Iehtjádij ságastallam </em></p>
<p>Gå mij sáhkadip, de dahkat moadda gássjelis jienajt. Dási gájbbeduvvá vehin ratjástibme ságastimev tjuovvot. Álge sijdanit hárjjidallat ságastallamijt tjuovvot gå duogásjs-judde le. Dánen de gávnada makkár vidjurij sinna duv guládahka buoremusát doajmmá.</p>
<p>Mujte gaskostimen li moadda biele, várrima, dárkkelit gulldalibme ja rubbmelasj láhtara. Dån de hárjjána vuojnnet muodos ja láhtarijs mij javladuvvá. Ságastallamij bále de i galga ilá mælggadin liehket nuppijs, ja buoremus le muodojt vuojnnet.</p>
<p><em type="bold">Radiov gulldalit jali tv’av gæhttjat </em></p>
<p>Gå galga radiov gulldalit jali tv’av gæhttjat, de viertti diedulattjat gávnnat man mælggadis gulldala ja gehtja ja vuogas gaskav gávnnat.</p>
<p>Gæhttjala 2 gitta 4 mehtera gaskav ja hiebada jienav dasi mij le vuogas iehtjádijda. Jus jienav duv guládagán máhtá hiebadit, de bieja muhtták tjavgga nav vaj vuogas le. Man lahka skájanisás le dade binnep duogásjsjudde, ja dajnas buorebut gulá. Viehkkenævo gávnnuji majt máhtá adnet duola dagu gå tv’av gehtja. Moatten guládagájn le juo teleslivnnja ja dav máhtá adnet. (Lågå ienebuv dán birra 7. Kapihttalin).</p>
<p><em type="bold">Oahpásmuvá amás jienajda amás </em><em type="bold">gulldalimdilijn </em></p>
<p>Avta vahko duogen de dåbddågoadá dábálasj jienajt sijdanit. Dan maŋŋela de oattjo jied-nadagájn gulldalattjat dåppe gånnå ienep sjudde, buojkulvissan bargon jali stuoráå sosiála aktijvuodan. Hárjjidalá válljit jienaj ja giellajienajt, ja tjalmosta dåssju dajt. Almulasj bájkijn, duola dagu lågådallamhuodnahijn, de mij badtjiv duv håladiddje lahka liehket. Restaurántajt jali káfeajn le buoremus tjåhkkidit nav vaj nuppij sáhkadiddij muodojt vuojná. Gå trafikeridum gahttunin le de ájn sjaddá ássjelis gullat, dalloj máhttá ållo sjudde liehket.</p>
<p>Jus dån hárjjidallagoadá duola dagu gasskabiejvveæjvvalimij bále gånnå le ållo sjudde, de máhttá dát dåbddut unugis-san. Dån váseda åljav ja sjuttev, ja ihkap sjaddá mælggat desik guládagáv aná. MIJ</p>
<p>BÁDTJIP DUV HÁRJJÁNADDAT SÆTTOS</p>
<p>DILIJN!</p>
<p><em type="bold">Avtatrajes guládagáv adnet </em></p>
<p>Vuojŋŋama gulloguovdásj galggá avtatbirges jienajda hárjjidaláduvvat. Dat sihtá javllat jus dån dåssju muhttijn guládagáv aná, de ij dát boade ávkken. Jus galga buorep ávkev guládagás oadtjot, de viertti dájna álu gulldalit – desik muhtem tijmav bæjvváj, ja de adnegoahtet gå smareda idedijt gitta desik oaddá.</p>
<p><em type="bold">Ájnas le jut audiográffaj diededa </em><em type="bold">åtsådallamij birra. </em></p>
<p>Jus audiográffa galggá máhttet dunji guládagáv gávnnat ja hiebadit, de hæhttu subtsastit majt åtsådalá. Jus la juoga majt i máhte, dile gånnå i dádjada mij javladuvvá, de hæhttu dájt audi-ográffaj subtsastit. Gå le gæhttjalimájgge de ihkap le buoremus jut tjálá majt váseda, dajnas máhtá konkrehta ássjij birra subtsastit gå boadá gulov dárkestittjat audiográffa lunna.</p>
<p>VÁLDE GULÁDAGÁT VÁRAJDA</p>
<p type="listitem">Guládahka lahtsá liggasis ja bielljegásses. Dála tjuovvu muhtem tsuojjgidusá gåktu guládagát galga ájmon anedit:</p>
<p type="listitem">Ale bieja guládagáv biejve åvddåj.</p>
<p type="listitem">Ale guládagáv báhkkasijda bieja.</p>
<p type="listitem">Ale guládagáv røntgensuodnjarij åvddåj bieja   (buojk. bádnedåktåra lunna).</p>
<p type="listitem">Gå ij guládagáv ane, de mij bádtjip duv   batterijlåhkev rahpat nav vaj lahtsa ålgus boahtá   ja ij æjrro ij oablo.</p>
<p type="listitem">Gå ij guládagáv ane, de duv bádtjip juohkka   bále dav æsskuj biedjat, mij tjuovoj.</p>
<p type="listitem">Gáhtti guládagáv tjátjes.</p>
<p type="listitem">Ale val guládagáv lassjkadis låssjkudij rájnni.</p>
<p>Adnotjielgadusás mij guládagáv tjuovvu oattjo rádijt gåktu guládagáv rájnnit. Máhtá aj audiográffajn jali</p>
<p>Viehkediddjijn sáhkadit viehkev oattjotjit.</p>
<p>Gå gullo nævrru de ietjájduvvá dille oassálasstet ságastallamijda. De sjaddá gassjelabbo tjuovvolit mij ságastuvvá. Majt ájn javlaj? Lev så boasstot dádjadam? Massta dálla tjajmmi?</p>
<p><em type="bold">Buoreda ietjat sosiála værmádagáv: Válde </em><em type="bold">aktijvuodav berustiddjeorganisasjåvnåjn </em></p>
<p>Jus duv mielas le ilá ållo hásstalusájs, jali dujna li dárbo ságastit soabmásijn gut dádjat, de máht-tá buorren liehket aktijvuodav válldet Gullamvád-násij Rijkalihto berustiddjeorganisasjåvnåj. Gájka gudi viessu nievres gulojn diehti jut hásstalusá badjánij gullaamvánesvuodas. Nuppij ságastit le viehkken – soabmásijn guhti iesj la dáv vásedam jali le sæmmi dilen gå dån. Gå ijvvi iehtjádijt gusi aj nievret gulli, de oattjo sosiála dårjav, ja dajnas de máhtá buorre rádijt oadtjot ietjat dárbojda.</p>
<p><em type="bold">Gullamvádnásij rijkalihtto (HLF) </em></p>
<p>HLF le berustiddjeorganisasjåvnnå sidjij gudi nievret gulli, tjalmedis bieljedimijda, æjgádijda gej máná nievret gulli, ja tinnitus- ja meniérski-hppijda. Lihton li badjel 58 000 sebrulattja ja le værálda stuorámus varresvuodaorganisasjåvn-nå. Organisasjåvnnå máhttá diededit ja rádedit, ja dån oattjo aktijvuodav ietjá gullamvádnásij lihton gånnå li 200 bájkálasj siebre. Duodden de</p>
<p>GVL le tjalmostime ja åvddånbuktemin gulloássjijt, vájkkudime oajválattjajt ja siján li kurssadoajmma. Jus le GVL sebrulasj de oattjo moadda buorre fálaldagájt sebrulasjvuoda baktu, daj gaskan Fáhkabládev Din Hørsel (Duv gullo), guládakbuottidusáv oasstet ja juridihkalasj viehkev. Aktijvuodaj diedo le maŋemus bielijn dán girjen.</p>
<p><em type="bold">KAPIHTAL 6: </em></p>
<p><em type="bold">ÁRGGABIEJVE GASKOSTIBME Dán kapihttalin oattjo låhkåt gåktu buoremusát máhtá oassálasstet </em><em type="bold">sosiála aktijvuodajda. </em><em type="bold">8 ráde álkkep árggabæjvváj: </em>1. Subtsasta jut nievret gula. Álgos juo gå ælvá. De guládallam buorebut doajmmá ja iehpedádjadusá de dassta binnu. 2. Garve dåssjedis jienajt. Duola dagu radiov mij sjurrá duogen, rabás vinndegav jåhtulakjutsájn ålggolin. Jus vinndegav dáhpa ja radiov jaddi de besa hiemmsidahtte sjurás!3. Vállji liehket gånnå sæddo le. Ájádalá gånnå buoremusát gulá gå soabmásav galga ijvvit. Gávna buoremus ságastahtte sajev. Álkkep le aj gåhttjot binnep ulmutjijt gå moaddásav stuorra gasskabiejvijda. 4. Tjuovggadav. Álkkep la dádjadit tjuovggis sajijn, nav vuojn vuojná muodojt buorebut daj gejna ságasta. 5. Ano asjijt tjálálattjat tjåhkanimijn, lågådallamijn ja muoduk dilijn, dajn li álu tjálalasj tjoahkkájgæsos. De gåjt diedá i masse ájnas bielijt ássjes. 6. Sms’av ja mejlav tjále. Manen riŋŋgut jus jiedna le nievrr? Sáddi tækstadiedov farra. 7. Ane máhttelisvuodajt ma li internehta báktu. Ådåsamos sága ja diedo. Jus duola dagu massá radio/tv-ságajt de álu gávna dájt tjálalattjat internehtan. 8. gehtja tekstiduvvam prográmmajt tæksta-tv baktu. (NRK’a tæksta-tv 777 bielen, TV2’a tæksta-tv 222 bielen) </p>
<p><em type="bold">Harjjidallat gaskostit </em></p>
<p>Gå gullo nævrru de ihkap buorren le muhtem vidjurij birra diehtet jus ulmusj galggá rijbbat ságastallamijn. Danen máhttá gaskostimhárjjidal-lamteknihka ávkken boahtet, da máhtti liehket buojkulvissan:</p>
<p><em type="bold">Njálmmelabudimijs dádjadit </em></p>
<p>Njálmmelabudimijs dádjadit sihtá javllat mij diedulattjat gæhttjap ságastiddje njálmme- ja muodolabudimijda. Njálmes gæhttjat máhttá javllat njálmme labut aktan tjalmij ja bieljij ja le ávkken duodden dasi majt gulá guládagá-jn. Njálmes dádjadit le ávkken sajijn gånnå le sjurra ja gånnå ságastibme láhppu ietjá sjurás ja jutsás. Ájnas le de systemáhtalattjat hárjjidallat.</p>
<p><em type="bold">Hárjjidallat gulldalit </em></p>
<p>Gå guládagáv aná de jiena ietjáláhkáj gulluji gå masi le hárjjánam åvdutjis. Dárkkelit hárjjánit gulldalit dájt jienajt guládagá baktu galggá hárjjidallat. De åhpa dålkkut jienajt ja dán ådå jiednagåvvåj hárjjána.</p>
<p><em type="bold">Oahppat sievvemgielav doarjjagin </em></p>
<p>Sievvema doarjjan giellaj sihtá javllat ulmusj sievvemijt viehkken sáhkadattijn. Dát vaddá duodde sierralágásj dádjadusáv sunji guhti gulldal, dádjadittjat mij javladuvvá. Sievvama duodden giellaj máhttá liehket bieljedis tjalmedisájda/ållu bieljedimijda ávkken buorebut gaskostittajt lagámusáj.</p>
<p><em type="bold">Hárjjidallat ságastit </em></p>
<p>Muhtemijn le dárbbo hárjjidallat nav vaj ájmon anedi giellajienajt ja hållamtjehpudagáv. Dát le sierraláhkáj ávkken sidjij gænna li stuorra gullamvánesvuoda ja gudi e das itjasa gulá gå ságastit.</p>
<p>Suohkan le dat gut fállá gaskostimhárjjidallamijt.</p>
<p>Jus fálaldahka ij duv sijddabájken gávnnu, de galggá viettjaduvvat ålggolis, duola dagu fylkas jali stáhta máhtidakguovdátjijs. Ságasta gullovie-hkediddjijn duv suohkanin!</p>
<p><em type="bold">BUORRE RÁDE SÁGASTALLAMIJDA </em></p>
<p>Jus galga máhttet gaskostit buoremusát iehtjádij, máhttá ávkken liehket ájádallat muhtem buorre rádij birra majt diedá. Dála li dagáduvvam guokta lista tjuojggidusájs sághastallamijda. Nubbe dajs le dunji. Nubbe le duv lagámusájda, rádnajda ja barggorádnajda. Dáv listav máhtá gatsostit galmána uksaj jali diehtotáblluj. Gájka má dár-bahi mujttádahteduvvat muhttijn!</p>
<p><em type="bold">Dunji </em></p>
<p>Dån máhtá ietjat dilev buoredit dajna gå ájádalá gåktu ja majt máhtá dahkat buoredittjat gaskostimev.</p>
<p><em type="bold">Rabásvuohta </em></p>
<p>Rabás ja duodalasj liege. Subtsasta jus dån galga ienebuv dádjadit, de le unnebut jali tjavg-abut tjanáduvvam tjuovotjit njálmmelabudimijt ja muodojt gæhttjat sujsta gejna ságasta.</p>
<p><em type="bold">Diededibme </em></p>
<p>Juoge oanegattjat duv ságastimrádnaj mij duv viehket gullat ja ienebuv dádjadit. Jus sidá ulmut-ja lahkusin galggi duv nievres gulov vieledit, de la dån isj gut hæhttu diededit. Sij e åhpa ietjastis.</p>
<p><em type="bold">Gatjáda nuppádis </em></p>
<p>Ale val dagá nav vaj dádjada ja gulá, jus dav i dagá. Gatjáda nuppádis!</p>
<p><em type="bold">Liege gierddis </em></p>
<p>Ájgep milta de vuorddep lagámusá galggi duv vieledit ja dunji vidjurijt láhtjet ságastaládijn.</p>
<p>Stuorrá ávkken la gájkajda, ale val gievda ja måsja gå iehtjáda dáv vajálduhtti. Vájvven máhttá liehket nievres guojn viessot, valla le aj vájvven agev vieledit.</p>
<p><em type="bold">Måjådaste </em></p>
<p>Gå nievret gulá, de lassánij iehpedádjadusá dassta mij javladuvvá, ja dat vuojn máhttá suoht-tasin iehtjádijda. Muhttijn sjaddá nav suohtas vaj nuppe hæhttuji tjajmádit. Ja daj bálij le vuogas måjudasstet, gå måssjat.</p>
<p><em type="bold">Vuoseda gierddisvuodav </em></p>
<p>Ienemus oasse guládakaddnijs vásedit buorep dádjadusáv iehtjádij hålajs maŋenagá gå hárjjáni ådå jiednagåvvåj mij dassta boahtá. Moaddási-jda le buorre ávkken systemáhtalasj gulldalim-hárjjidallamijs, ja jus duodden åhpa ienemus oasev vuodo hållam-låhkåmteknihkajs, de sjaddá ájn vil álkkep oassálasstet ságastallamijda.</p>
<p><em type="bold">Vuorijdibme ja vuojŋastibme </em></p>
<p>Sån gut nievret gullá vájbbá ruvábut gå dábálasj gulle. Ájnas la jut i ilá ietjat vájbbada, valla vieleda rubmaha signálajt ja vuojŋada gå la dárbbo.</p>
<p><em type="bold">SÁGASTALLAMNJUOLGADUSÁ </em></p>
<p><em type="bold">LAGÁMUSAJDA JA RÁDNAJDA </em></p>
<p><em type="bold">Dárbbo tjuovggadij </em></p>
<p>Gå galga muodo- ja njálmmelabudimijt tjuovvot, de la dárbbo tjuovgajda. Gehtja val jut muodoj le tjuovgga, valla ale val ilá tjuovggadav bieja hárd-do duohkáj nav vaj dåt gut nievret gullá tjuovg-gus tjalmijs ja duv muodo báhta irkkásij.</p>
<p><em type="bold">Njuolgga aktijvuohta </em></p>
<p>Liehku då ietjat láhkáj ja sáhkada njuolgga sunji gut nievret – ale val goalmáda baktu.</p>
<p>Vuorddelaste ságastimijn desik gulldaliddjev le vetsadam. Aneda tjalmen ja mujte jut sån gut ij nav vuojga gulá aj gæhttjá duv tjalmijda, njálm-merabdajda, muodo- ja rumájlabudimijda. Vies-so muodo má álu subtsas ienebuv gå moadda javladum bágo.</p>
<p><em type="bold">Njálmme galggá vuojnnut </em></p>
<p>Ale adnala giedav, avijsav jalik káffagåhpåv njálme åvdån. Gárve val biebmoj, hálmugij, suosskamgummiji njálmen ságastit, Jus sigáreht-ta njalmmerabdan ij ga álkkebun dagá dádjadit-tjat dav mij javladuvvá, ja mujte skávtjá ja stuor-ra njálmmevuolskávtjá bukti gássjelisvuodav dádjadittjat. Mujte jiednasit sáhkadit ja ij val ilá tjavgga. Jus sáhkada ilá ruvva jali ilá suojmma, de bæjsstan dat luondulasj hållamláhke. Sáhka-da jiednasit ja muhtták láhkáj. værrán dádjadit mij javladuvvá. Jus i dádjaduvá, de gæhtjjala nuppádis javllat, valla ietjá bágoj.</p>
<p><em type="bold">Subtsasta massta le sáhka </em></p>
<p>Muhttijn máhttá liehket dárbulasj subtsastit massta sáhka le. Máhttá aj buorebun tjielggit jus ságav målso.</p>
<p><em type="bold">Mujte agev vásstedit </em></p>
<p>Jus dujsta gatját majt javlli – de agev galga vásstedit. Máhttá dåbddut ålgusjduvvam ja måsjev buktet jus vássteda: <span type="quote">“ håv, ij lim mige”</span>.</p>
<p>Sån gejna sáhkada viertti mierredit jus duv vásstádus lij árvos váj ij.</p>
<p><em type="bold">Man mælggadis </em></p>
<p>Sån gut nievret gullá viertti mierredit man mælggadis galggá ságastuvvat. Dábálabmusijt le 1 gitta 2 mehtera gasska buorre. Gássjelis le guládakaddnáj gut la gievkanin gullat jus mige javladuvvá dåbes.</p>
<p><em type="bold">Sjudde ja sjurra </em></p>
<p>Mujte val jut juhtsa duogátjis lanján gullamvád-násij buktá gassjelisvuodav ságav dádjadittjat.</p>
<p>Unneda dåssjedis sjuráv. Jáddi radiov, tv’av, gievkanmásjijnajt ja gålggetjátjev. Dáhpa vinndegijt jus la juhtsa ålggolis buktá gássjelisvuodajt.</p>
<p><em type="bold">DUOT DÁT VIEHKKENÆVVO LUOJKKAMIJ </em></p>
<p>Fylka Viehkkenævvoguovdásj le dat mij vie-hkkenævojt luojkká. Bargge gulloguovdátjijn, priváhta BNT-doktåra ja suohkanij Gulloviehkke máhtti dunji viehkkenævojt åhtsåt. Mij juohkep dájt nævojt guovte oassáj; diededimræjdo ja teknihkalasj viehkkenævo gullama hárráj.</p>
<p><em type="bold">Diededimræjdo </em></p>
<p>Diededimræjdo li viehkkenævo ma máhtti dunji diededit duola dagu gå telefåvnnå riŋŋgu, buollemdiedediddje skuolla jali juhtsá jali gå unnamánásj tjierru. Dá viehkkenævo vuosedi juojddá slierggimij, jienaj ja doargestimij baktu.</p>
<p>Muhtem buojkulvisá diededimræjdojs:</p>
<p>Diededimræjdo tjuovgaj</p>
<p>Dá li diededimræjdo uksakloahkkaj, telefåvnnåj, buollemijda ja ájggemierrekloahkkaj. Jus dujna li ienep tjuovggadiededimræjdo gaoden tjuovgaj, de máhtá vuojnnet gå uvsav riŋŋguji, gå telefåvnnå riŋŋgu jali gå buollemdiedediddje manná. Dát doajmmá nav gå buojkulvissaj uvsan riŋŋguji, de slærggu tjuovggadiedediddje ja dat gullu sierraláhkáj tjavgga. De aj slærggo duojna dájna symbåvlåj, nav vaj vuojná jus la uvsas, telefåvnns, ålggouvsas jali buollemdiedediddje.</p>
<p>Sæŋŋgadoargestiddje</p>
<p>Dát viehkkenævvo biejaduvvá aktij båktemkloah-kkaj ja/jali bullemdiedediddjáj ja/jali ålggouksaj ja telefåvnnåj. Madrássa doarges gå kloahkka riŋŋgu jali juoga diededuvvá. Doargestibme máhttá aj aktijdahteduvvat åjvuolláj mij de doarges gå riŋŋgu. Diededibme hæhttu doargestime baktu gå la oademin.</p>
<p><em type="bold">KAPIHTAL 7: </em></p>
<p><em type="bold">BUORRE VIEHKKENÆVO Moadda viehkkenævo gávnnuji ma máhtti guládakadnnáj árggabie- </em><em type="bold">jvev unnán álkkebun dahkat Viehkkenævo lasedi máhttelisvuodav </em><em type="bold">dunji doajmmat ja buoredit duv soapptsomav. </em></p>
<p><em type="bold">Gullamteknihkalasj viehkkenævo </em></p>
<p>Gå tv’av gehtja jali radiov gulldala: Jus mielat milta ulmutja gulluji ságasti unna gielatjin ja iehpejiednasit? Jienav tjavgedit le nievres tjoavdos mij buktá iehtjádijda lagámusájs måsjev. Gullamteknihkalasj nævo galggi dunji álkkev buktet gulátjit dav mij javladuvvá tv’an, klássalanján jali ságastahttijn gånnå le redja.</p>
<p>Ságastallam nanostuhtte, teleslivŋŋjas, FM-ræjddo ja IR-vædtsaga li dákkár gullamteknih-kalasj viehkkenævo. Mij dåjmada gullu, de li dá avtalágátja, da dåssju sierralágásj teknihka baktu sáddiji jiednasignálajt mikrofåvnås sunji guhti gulldal. Oajvveássjen gullamteknihkalasj viehkkenævoj le gaskav oanedit dåppet gåsstå jiedna boahtá sunji gut galggá gulldalit.</p>
<p>Teleslivŋŋjas</p>
<p>Teleslivŋŋjasvædtsaga li jiednatjavggidahka, majt ulmusj máhttá aktijdit mikrofåvnnåj jali ietjá jiednagállduj buojkulvissaj tv’aj jali stereoræjdduj, ja slievŋŋas mij le suohpun mij de biejaduvvá stuovesláhkáj goade sinna, jali máhttá liehket nav unnagasj jut tjiebedij máhtá gatsostit.</p>
<p>Telslivŋŋas aneduvvá aktan guládagájn man sinna le telespåvllå. Jiednasignála manni magnehtalasj bajke milta majt slivŋŋas dahká ja majt telespåvllå vuosstáj válldá. Moadda kinojn, girkojn ja almulasj bájkijn li dákkár teleslivŋŋasa.</p>
<p>FM-ræjdo</p>
<p>FM-ræjdon le dan láhkáj jut le sáddididdje mikrofåvnåjn ja vuosstájvállde majt máhtá guládahkaj aktijdit. Iesj dat signálla sáddiduvvá radiosvarramij baktu. FM-ræjdov máhtá bijlav adnet, barggosajen, åhpadusán jali ietjá dilijn gånnå guládahka aktu ij vatte buorre gullamav.</p>
<p>Ræjddo le álkke maŋen válldet.</p>
<p>IR-ræjdo</p>
<p>IR-ræjdojn le sæmmi doajmma gå FM-ræjdojn. Sieradussan le jut signála sáddiduvvi infra-ruoppsis tjuovga baktu. IR-ræjdo máhtti aneduvvat aktan guládagáj, valla au jiednabælljasij baktu.</p>
<p>Streamer</p>
<p>Streamer le lasseræjddo guládagájda ådåsap slájajs. Streamer máhttá jienav sirddet hárpoj dagá njuolgga guládahkaj mobijlajs, Tv’as minimikrofåvnås ja ietjá jiednagáldojs. Diedojt dáj birra máhtá audiográffas, gulloaktijvuoda ulmutjis jali VBA’a viehkkenævvoguovdátjis.</p>
<p>Ságastallamtjavggidahka</p>
<p>Ságastallamtjavggidahka aneduvvá gå ságasta lahkusin jus addnen ij la guládahka. Dánna le mikrofåvnnå, tjavggidahka ja álu le aj</p>
<p><em type="bold">Ruhtadoarjja guládahkaj </em></p>
<p>Jus guládahka le duv gullamij ållu ájnas, de oattjo ruhtadoarjjagav guládahkaj</p>
<p>Álmmukoajos. Haddemierre digitála guládagájda le mierreduvvam 5765 kråvnnåj (01.01.15 rájes) avtat guládagás. Dát sihtá javllat jus dån vállji guládagáv mij dáv haddemieres le divráp, de hæhttu iehtja mákset dav mij le badjel. Dát haddemierre máhttá stuorrot jus la nuoap gå 18 jage jali jus gullamvánesvuohta le virggevahágis.</p>
<p>Dála buojkulvissan: Jus sidá digitála guládagáv ja dat máksá 6765 kr, de hæhttu duodden mákset 1000 kr iehtja.Jus dujna le guládahka goappátjij bieljijn, de sihtá dát javllat dunji sjaddá duoddemákson 2000 kr.</p>
<p><em type="bold">Guládagáv divudit </em></p>
<p>Álmmukoadjo máksá ålgusgålåjt guládagáv divudimes. Jus la guládagáv boastovuodajn bæjsstám de e divudimev. Gå ulmutja li nuorabu gå 18 jage de aj ålgusgålåjt doajmmagæhttjaladdamijs máksi.</p>
<p><em type="bold">Æjgguma gáktuj </em></p>
<p>Jus la doarjjagav Álmmukoajos oadtjum, de le guládahka Álmmukoajo åbmudahka, ja galggá ruopptot vatteduvvat jus dassta das ij la dárbbo.</p>
<p>Jus guládahka láhppu jali bæjsstan, de la dån iesj gut hæhttu dáv mákset. Danen le mávsulasj buohttidusáv dási åttjudit. Dáv máhtá dahkat buohttidusviddnudagáj baktu, jali máhtá oadtjot</p>
<p>GVL’a Guládakbuohttidusáv Gullamvádnásij</p>
<p>Rijkalihto sebrulasjvuoda baktu.</p>
<p><em type="bold">KAPIHTAL 8: </em></p>
<p><em type="bold">DUV RIEVTESVUODA Dán kapihttalij lip tjoahkkim muhtem ájnnasamos rievtesvuodajt ma </em><em type="bold">dujna guládakaddnen li. </em></p>
<p><em type="bold">Guládagáj nuppádisoasstem </em></p>
<p>Dá li tjáleduvvam Ruhtadoarjja guládagájda ja tinnitusræjdoj láhkanjuolgadusá milta: § 3, Nuppádisoasstem1. Doarjja vatteduvvá guladagáj nuppádis oasstemij gå le binnemusát 6 jage gållåm dallutjis gå ulmusj doarjjagav oattjoj, ja a) guládahka ij des dudalattjat dåjma. Ja gå ij la mávsulasj dav divudit, jali b) gæhttjalime vuosedi ådå guládahka vaddá ulmutjij buorep gullamdåjmav. 2. Doarjja ådåsis oasstemij vatteduvvá juska ij la 6 jage gållåm gå a) gullamvanesvuohta le rievddam nav vaj ådå guládahka ietjá teknihkalasj dåjmaj, máhttá buktet buorep gullamdåjmav, jali b) jus le ådålágásj guládahka boahtám mij máhttá gullamvánesvuodav buoredit, jali c) ulmutja dille nav rievddam jut ij des máhte guládagáv dåjmadit. 3. Jus ulmusj la nuorap gå 18 jage ja le guládagáv láhppám jali bæjsstám stågadahttijn jali ietjá dåjmajn ma li dábálattja álldara gáktuj, de máhttá doarjja vatteduvvat ådå guládahkaj juska ij la 6 jage gållåm dallutjis gå guládahkaj oattjoj doarjjagav.</p>
<p><em type="bold">Dålkkåviehkke </em></p>
<p>Jus le ållu bieljijs, sjaddam bieljedis tjalmedibme jali reigádum bieljedis tjalmedibme, de máhát dållkåviehkev oadtjot. Dålkkum máhttá moatteláhkáj gatjálvis jus sievvamgiellaj la, sievvama viehkken hållamij, tjállemdålkkå ja/ jali jiednadålkkum.Dålkån le sjávodisvælggo juohkka persåvnålasj ássjij gáktuj majt dålkkå oadtju diehtet dålkkuma baktu. Dålkkådievna-stusáv gávna VBA’a Viehkkenævvoguovdátja baktu.</p>
<p><em type="bold">Sidá gus ienebuv diehtet rievtesvuodaj birra? </em></p>
<p>Jus dujna le juoga majt ájádalá ietjat rievtesvuodaj birra, de válde aktijvuodav</p>
<p>Doajmmahieredimij Aktisasjorganisasjåvnå (DAO, dárruj FFO) rievtesvuohtaguovdátji-jn. Dát la rádevadde- ja máhtudakguovdásj rievtesvuodaássjij má gulluji doajmmahieredimijda ja guhkálasj skihppijda.</p>
<p>Dån máhtá låhkåt ienebuv duv rievtesvuodaj birra internehtan Ierit ietján dán næhttabielen: www.nav.no</p>
<p>Duv bájkálasj VBAkontåvrrå máhttá aj vásstedit dujsta gatjálvisájt duv rievtesvuodaj birra.</p>
</body></document>
