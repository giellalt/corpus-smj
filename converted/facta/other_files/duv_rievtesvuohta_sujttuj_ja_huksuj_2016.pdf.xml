<document xml:lang="smj" id="no_id">
  <header>
    <title>Duv rievtesvuohta sujttuj ja huksuj</title>
    <genre code="facta"/>
    <author>
      <person firstname="" lastname="Socialstyrelsen" sex="unknown" born="" nationality=""/>
    </author>
    <year>2016</year>
    <wordcount>6097</wordcount>
    <conversion_status type="standard"/>
    <availability>
      <license type="standard"/>
    </availability>
    <origFileName>https://www.arvidsjaur.se/globalassets/omsorg/2016-10-6-lulesamiska.pdf</origFileName>
    <parallel_text xml:lang="sma" location="dov_reakta_hoksese_jih_sajhtose_2016.pdf"/>
    <parallel_text xml:lang="sme" location="du_riekti_diksui_ja_fuolahussii.pdf"/>
    <metadata>
      <uncomplete/>
    </metadata>
    <version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Gut máhttá viehkev oadtjot?</p>
    <p>Duv viehkkedárbbo mierret</p>
    <p>Varresvuohta- ja skihpasujtto ja sosiáladievnastusá vuorrasijhukso li Svieriga buorreviessoma oase. Njuolgaduvvi lágajs ma biedji aktugattja sujto ja huvso dárbov guovddelin. Varresvuohta- ja skihpasujttoláhka diedet sujtov sämmi vidjurij ålles álmmugij. Gänna l skihpasujtos stuorámus dárbbo galggá åvdåv sujttuj oadtjot. Sosiáladievnastusláhka dunji vaddá rievtesvuodav doarjjaj häjmmadievnastusá hámen, årudagáv nåv gåhtjodum vuorrasijårromsajen (lágan gåhtjoduvvá sierralágásj årromsadjen) jali ietjá viehkev ja dårjav majt dávk darbahattja ja majt ij la máhttelis ietjáláhkáj oadtjot.</p>
    <p>Gut máhttá dievnastusáv ja huvsov oadtjot?</p>
    <p>Gájkajn gudi adni dievnastusáv ja huvsov dárbahi la rievtesvuohta dårjav åhtsåt sosiáladievnastuslága milta. Oattjotjit diedojt jus dujna l rievtesvuohta häjmmadievnastussaj jali ietjá doarjjaj de hähttu åtsålvisáv dahkat kommu-vna sosiáladievnastusán. Kommuvnan la välggogisvuohta gájkka åtsålvisájt guoradit. Ienemusát doarjjagiehtadalle dåjmat duv ássjev. Jus giehtad-alle gávnná dujna illa rievtesvuohta vähkkáj majt la åhtsåm, de dujna l rievtesvuohta oadtjot märrádusáv mav máhtá duobbmoståvllåj gujddit (lågå ienebuv gåktu dårjav åtså 19. bielen).Vissa kommuvnajn vuorasulmusj máhttá ekonomalasj dårjav oadtjot gå lagámusberaj sujtti. Álu gåhtjoduvvá häjmmasujttodoarjjan.  Gå gávnada doarjjagiehtadallijn ja vájvve l dárogielav ságastit jali ságasta siejvvemgielajn de máhtá viehkev dålkås rávkkat.Vissa guovlojn Svierigin, nåv gåhtjodum tjuottjudusguovlojn, rijkalasj unneplågogielajn sámegiella, suomagiella ja meängiella sierrasajádagáv.   Lága birra rijkalasj unneplågoj ja unneplågogielaj dårjajn. Jus ságasta sám-egielav, suomagielav jali meängielav ja åro tjuottjudusguovlon de dujna l rievtesvuohta aktavuodav válldet fábmudagáj njálmálattjat ja tjálalattjat ietjat unneplågogielan. Tjuottjudusguovloj ålggolin aj la máhttelis ietjat gielav ávkkit jus fábmudagájn li bargge gudi máhtti dájt gielajt.</p>
    <p>Rievtesvuohta doarjjaj</p>
    <p>4 kap. 1 § sosiáladievnastuslágan la tjáledum: ”Gut iesj ij máhte ietjas dárbojt ållidit jali máhttá dajt ietjáláhkáj ållidahttet de sujna l rievtesvuohta doarjjaj sosiálasiebrrerádes ietjas bierggimij (bierggimdoarjja) ja ietjas viessomvuohkáj ietján.”</p>
    <p>Miedogisvuohta l vuodonjuolgadus</p>
    <p>Lagámusberraha jali bargge máhtti diededit dån viehkev dárbaha. Kommuvn-na de galggá nåv gåhtjodum åvddålmerustallamav dahkat. Mierkki kommu-vnna dujna aktavuodav válldá ja dujsta gatját jus viehkev sidá. Dujna l agev rievtesvuohta nádot.</p>
    <p>Diedo duv birra suoddjiduvvi sekretessas</p>
    <p>Diedo duv persåvnålasj vidjurij birra suoddjiduvvi biejadusájs sjávovälg-gogisvuoda ja sekretessa birra. Tjálálvisá majt giehtadalle dáhká doarjja-merustallama gáktuj ja viehkkedagoj tjadádibme majt la miededuvvam, li suoddjidum. Mierkki da e oattjo lågåduvvat e ge vatteduvvat gullumáhtes ulmutjij váni duv miededime dagi. Dujna l gis ietjanit rievtesvuohta låhkåt ja moattedit tjálálvisájt.</p>
    <p>Umasslágásj dåjmadiddje valla aktisasj  njuolgadusá</p>
    <p>Kommuvnna val oadtju guoradit ja mierredit dårja birra. Moadda dåjmadid-dje oadtju gis dårjav dåjmadit. Aktugasj vidnudagá, kooperatijva ja vuodo-dusá oadtju de huvsov dåjmadit kommuvna dahkamusá milta. Lánndadik-ken ja kommuvnan la oajvveåvdåsvásstádus varresvuohta- ja skihpasujtos. Máhttá aj priváhtta sujttovaddijs dåjmaduvvat, dat javllá aktugasj vidnudagá, kooperatijva ja vuododusá. Vájku gut dåjmat sujtov ja huvsov de sämmi njuolgadusá li fámon iehtjádij siegen sekretässaj, sjávovälggogisvuohtaj ja gähttjuj.</p>
    <p>Báhkotjielggidusá</p>
    <p>Doarjja – viehkke sosiáladievnastuslága milta, buojkulvissan</p>
    <p>häjmmadievnastus, årudahka vuorrasijårromsajen, oasálasjvuohta biejvvedåjman.</p>
    <p>Sosiáladievnastust – tjoahkkenamma sosiála doajmmaj majt</p>
    <p>kommuvna li välggogisá dåjmadit, bv. vuorrasijhukso, doarjja boastoaddnijda, doarjja ja dievnastus ulmutjijda sáhtusvuodajn ja aktugasj- ja fuolkkehukso. Doajmma njuolgaduvvá i.s. sosiáladievnastuslágas (SoL) ja kommuvnajn la ålgomus åvdåsvásstádus.</p>
    <p>Varresvuohta- ja skihpasujtto – Kommunaj ja lánndadikkij</p>
    <p>varresvuohta- ja skihpasujttoåvdåsvásstádus njuolgaduvvá varresvuohta- ja skihpasujttolágas (HSL). Kommuvnajn ja lánndadikkijn la åvdåsvásstádus váksjut varresvuohta- ja skihpasujtto ållit rávkalvisájt buorre sujttuj. Galggi aj fállat rehabiliterimav, habiliterimav ja viehkkenävojt vuorrasijda ja ulmutjijda sáhtusvuodajn ja hieredit skihpavuodav. Patiänntaláhka, mij 2015 jagen fábmuj bådij, nanustahttá i.s. patienta máhttelisvuodav diededimev oadtjot ja válljit almulasj biednigahtedum primerrasujtov.</p>
    <p>Majna máhttá viehkev oadtjot?</p>
    <p>Makkir viehkev la máhttelis oadtjot mierreduvvá makkir dárbo dujna li. Dujna l rievtesvuohta åhtsåt majt sidá, vájku viehkev majt sidá ij javladuvá kommuvnalasj njuolgadusájn gånnå åro. Jus sidá gujddit, de duobbmoståvlå maŋutjissaj ma mierredi makkir vähkkáj dujna l rievtesvuohta (lågå ienebuv gåktu dårjav åhtså 19. bielen). Viehkev majt dujna l rievtesvuohta oadtjot galggá duv máhttelisvuodajt nannit ietjat årudagán viessot jali ietjáláhkáj viessot iesjrádugis viessomav. Láhka javllá ahte kommuvnaj doarjja galggá <span type="quote">”hábbmiduvvat ja tjadáduvvat aktan aktugattjajn”</span>. Dujna l de rievtesvuohta åvddåjbuktet ietjat vuojnojt gåktu sidá viessot ja vieleduvvat. Häjmmadi-evnastus giehpet árggabiejvev dunji. Jus sidá viehkev häjmmabargujn jali persåvnålasj sujtujn de máhtá häjmmasujtov åhtsåt. Häjmmadievnastusáv máhtá oadtjot goappátjagá sahte viessomin ja vuorrasijårromsajen. Häjm-madievnastusá dagojda gullu snivvim, oasestibme ja ietjá goahtebargo. Häjmmadievnastusbargge máhtti aj duv tjuovvot váttsatjimen jali sosiálalasj dåjmajda. Máhtti aj duv viehkedit umasse sujttodahkusij, bv. persåvnålasj hu-vsujn nåv gåk idetgárvodibme ja biebbmam. Häjmmadievnastusán la iehket- ja idjapatrulla vaj máhtá sujtov ja viehkev idja biejve oadtjot.</p>
    <p>Jasskadabbo jasskvuohtalármajn</p>
    <p>Jasskavuohtalármajn åleda barggijt idja biejve, juoga mij dávk dåbddusj jass-ka dunji ja duv lagámusberrahijda. Jasskavuohtalármma installeriduvvá duv årudagán ja aktiduvvá telefåvnnåj. Jus dån la oadtjum lármav installeridum de l ájnas dån agev diededa lármmaguovdátjij jus dáhtádåjmadiddjev målso jali målso gåbddåbáddetelefoniddjaj.</p>
    <p>Jåhtet vuorrasijårromsadjáj  (sierralágásj årromsadje)</p>
    <p>Jus dárbaha ienep vijdesbirástiddje sujtov ja huvsov de máhtá åhtsåt vuorasi-jårromsadjáj jåhtet, nåv gåhtjodum sierralágásj årromsadje, gåk la tjáledum sosiáladievnastuslágan.Vuorrasijårromsajen aj máhtá häjmmadievnastusás viehkev oadtjot majna sahtebiejve dárbaha ja álu danna gávnnu skihpasujtár ja ietjá sujttobargge gudi li ålediddje idja biejve. Moatten vuorrasijårromsa-jen la sujttoåvdåsvásstediddje skihpasujtár ja stuoves dåktåraktavuohta årruj-da, valla gut sihtá de sujna la rievtesvuohta ietjas dåktårav bisodit.Vájku åro vuorrasijviessomin de dat la ietjat årudahka ja bargge galggi duv priváhttaviessomav vieledit. Dánna mierreda goassa soames galggá guossidit.Vuorrasijårromsadje jali sierralágásj årromsadje máhttá aj  juogosårromsad-jen, skihpahäjmman jali sujtto- ja huksoårromsadjen gåhtjoduvvat. Moadda kommuvna gåhttju gájkka dájt årromhámijt vuorrasijårromin. Vájku gåktu årromsadje gåhtjoduvvá de sujtto ja dievnastus sierralágásj årromsajen galg-gá duv jasskavuoda, aktisasjvuoda ja iesjmierredime dárbbuj hiebadum.</p>
    <p>Umasslágáj årromsaje</p>
    <p>Sierralágásj årromsadje vuorrasijda (vuorrasijårromsadje) =</p>
    <p>doarjja sosiáladievnastuslága milta</p>
    <p>Jasskavuohtaårromsadje = årromsadje rabás márnánin sieldes</p>
    <p>ráddjidum máhttelisvuohta barggijt ávkkit.</p>
    <p>Senioraårromsadje, 55+ årromsadje = årromsadje rabás</p>
    <p>márnánin ulmijn vuorrasijda</p>
    <p>Loabedus párajda aktan årrot</p>
    <p>Vuorrasap pára gudi li aktan årrum mälggadav e galga dárbahit sierralakkoj jåhtet gå sunnus akta dárbahatjá ienep sujtov ja huvsov. Guosská viessom-kvalitehtav ja jasskavuodav loabedibmáj párajda gudi sihti åvddålijguov-lluj aktan årrot. Gänna mierreduvvá årudagáv vuorrasijviessomsajen la rievtesvuohta aktan årrot suv gállasjguojmijn jali aktanårrujn. Gåhtjoduvvá párraårromloabedussan. Åvddålbiejadus párra l aktan årrum guhkep ájgev jali, jus akta guojmme juo årru vuorrasijårromsajen, ja párra l åvddåla aktan årrum guhkep ájgev. Gut dárbaj vuorrasijviessomsajev la val åhttsen årromsadjáj, vájku sån sihtá maŋenis suv guojmev.Vuorrasap pára aj gudi goappátja libá mieduvvam årudagáv vuorrasijvies-somsajen la rievtesvuohta aktan årrot. Åvddålbiejadus la párra sihtá aktan årrot.</p>
    <p>Dujna l rievtesvuohta dårjav åhtsåt</p>
    <p>Kommuvna doarjjagiehtadalle máhttá diededit makkir viehkke l máhttelis oadtjot gånnå åro. Máhtá agev åhtsåt viehkev majt aná dárbaha. 4 kap. 1§ sosiáladievnastuslágas (SoL) buktá ulmutjin la rievtesvuohta åhtsåt dårjåv vájku mij la tjáledum kommuvnalasj njuolgadusájn.</p>
    <p>Doarjja juohkusijda sierralágásj dárboj</p>
    <p>Kommuvna doarjja vuorrasijda máhttá ájgodum juohkusijda majn li sier-ralágásj dárbo. Ulmme juogosårromsadjáj máhttá álu ahte årro galggi jasska-vuodav ja aktisasjvuodav dåbddåt ja säbrástallam la danen guovddelin. Biejvvedåjma ulmutjijda demänssaskibádagáj álu barggi dåjmaj majt oassálasste dåbddi árvulattjan buorre viessomij. Máhttá årrot bv. musijkka ja lávllom, sjattadakbarggo jali ságastibme. Säbrástallam ulmutjij sämmi vidjurin l aj ájnas. Ietjá biejvvedåjmajn li miellogisá bv. rubbmelasj hárjjidal-lamij ja rehabiliterimij ja aktavuodav válldi ulmutjij gudi li bv. juolggedoad-jemis jali stroke:as dejvadallam.</p>
    <p>Vuorrasijhukso barggij gudi unneplågogielav ságasti</p>
    <p>Svieriga rijkalasj unneplågo li juvdára, roma, sáme, svieriksuobmelattja ja duornusliegega. Jiddisj, románagiella, sámegiella, suomagiella ja meängiel-la li rijkalasj unneplågogiela. Rijkalasj unneplåhkon li vissa sierralágásj rievtesvuoda tjanádum giellaj. Rievtesvuoda li tjáledum lágan (2009:724) rijkalasj unneplågoj ja unneplågogielaj birra. Lága ulmme l suoddjit unne-plågogielajt ja unneplågo galggi máhttet ietjasa kultuvrav bisodit ja åvdedit. Kommuvnajn ja fábmudagájn Svierigin la välggogisvuohta diededit lága ja dan rievtesvuodaj birra.Vissa bájkijn Svierigin, nåv gåhtjodum tjuottjudusguovlojn, sámegie-lan, suomagielan jali meängielan la sierrasajádahka. Jus ságasta sáme-gielav, suomagielav jali meängielav ja åro tjuottjudusguovlon de dujna l rievtesvuohta aktavuodav válldet fábmudagáj njálmálattjat ja tjálalattjat ietjat unneplågogielan. Tjuottjudusguovlo ålggolin aj galga máhttet ietjat gielav ávkkit jus fábmudagájn li bargge gudi máhtti dájt gielajt.Láhka diedet, jus dån dav áno de galga máhttet barggijs gudi sámegie-lav, meängielav jali suomagielav ságasti vuorrasijhuvsos ålles jali åsijt oadtjot.Vájku åro kommuvnan mij ij gávnnu tjuottjudusguovlon de dujna l rievtesvuohta vuorrasijhuksuj ietjat gielan jus gávnnuji bargge gudi gielav máhtti. Makkir kommuvna li tjuottjudusguovllo gávnná webbabielen mi-noritet.se mij sámedikkes dåjmaduvvá.Válde aktavuodav ietjat kommuvnajn jus sidá diehtet makkir njuolgadusá li fámon oattjotjit vuorrasijhuvsov ietjat gielan.Jus dujna l ietjá häjmmagiella gå dárogiella jali unneplågogielajs akta? Muhtem kommuvnajn máhttá gávnnut vuorrasijhukso mij dåjmaduvvá barg-gijs gudi duv häjmmagielav ságasti. Ságasta doarjjagiehtadallijn!</p>
    <p>Dålkkum ietjá gielajda</p>
    <p>Gå sosiáladievnastus gálggá dunjii vaddet aktugasjhiebadum diededimev de bargge gálggi vieledit i.s. makkrir kultuvralasj ja gielalasj duohke l dujna. Mierkki ahte bargge, jus la dárbbo, bierriji dålkåv ávkkit gå diededi.Vájku ij aktak dujsta gatjáda, de iesj máhtá ádnot dålkåv oadtjot jus da-kkirav dárbaha. Aktavuodav de válde kommuvnajn, mij åvdåsvásstádusáv adná dålkåjs. Vájku dujna l lagámusberaj gut máhttá dålkkut, de oajvvaduvá almulasj dålkåv ávkkit majt kommuvnna ásat.  Kultuvralasj sieradusá ja sieradusá vuojnojn ulmutjij gaskan umasslágásj rijkajs dahká muhtem vidjurijn lisj dávk buorre ávkkit tjanágahtes dålkåjt.</p>
    <p>Dujna l rievtesvuohta vuohkasit duostoduvvat</p>
    <p>Ådåjakmáno 1.b. rájes gávnnu rijkalasj árvvovuodo sosiáladievnastusá hu-vson vuorrasij gáktuj. Árvvovuodujn miejnniduvvá etijkalasj árvo ja nårma ma galggi vuodon årrot bargguj vuorrasijhuvson. Galga dårjav ja viehkev vuogasláhkáj oadtjot ja galga máhttet soabttsomav dåbddåt. Nåv guhkev máhttelis galga máhttet válljit goassa ja gåktu galga dårjav, viehkev ja die-vnastusáv oadtjot.Ienep kommuvna li adnegoahtám bájkálasj árvulasjvuohtaloabedusájt. Loabedusá vuojnnuji umassláhkáj umasse kommuvnajn valla ulmme l sämmi: Árvulasjvuohtaloabedusá galggi dunji tjielggit gåktu vuorrasijhukso vielet ja suoddji duv priváhttaviessomav, duv rubbmelasj integritehtav, duv rievtesvuodav iesjmierredibmáj ja oasálasjvuohtaj ja ienep.Duv kommuvna bájkálasj árvulasjvuohtaloabedusá galggi duodastussan jali loabedussan dunji vuojneduvvat. Árvulasjvuohtaloabedus hähttu sisan-edit loabedusáv ietján gå masi l rievtesvuohta lága milta jali juo l miededu-vvam. Jus vuorrasijhukso ij ållida majt loabet de máhtá gujddit. Aktavuodav válde duv kommuvnajn oattjotjit diededimev makkir bájkálasj árvulas-jvuohtaloabedusá ma li fámon. Huomaha kommuvna e hähttu ietjasa árvulas-jvuohtaloabedusájt adnet valla ienemusá li åvdedime dakkir loabedusájt.</p>
    <p>Kommuvnna l välggogis dårjav  lagámusberrahijda vaddet</p>
    <p>Kommuvnna l välggogis lagámusberrahijt doarjjot. Häjmmadievnastus la álu ávkken gesi sujtti lagámusberahav hejman. Jus lagámusberrahav sujtti de máhtá dårjav åhtsåt allasit. Dujna l rievtesvuohta märrádusáv oadtjot mij diedet jus la dårjav miededuvvam jali ij. Dujna l aj rievtesvuohta gujddit kommuvna märrádusáv.Målsudimdievnastus álu gávnnu hejman ja biejvvedåjma ulmutjijda demänssaskibádagáj. Ietjá doarjja l ienebut ulmmen lagámusberrahijda, b.v. ságastallamjuohkusa, åhpadus ja doarjjaaktavuohta giehtadallij. Lagámusberaj- ja patiänntasiebre álu fálli åhpadusájt i.s. skibádagá birra mij la ulmtjin majt sujtti. Åhpadusá vaddi aj máhttelisvuodav gávnadit ieht-jádij gudi ietjasa lagámusberrahijt sujttiji.</p>
    <p>Viehkkenävo ja årudakhiebadibme</p>
    <p>Jus dujna l sáhtusvuohta de dávk dárbahittja viehkkenävojt ma giehpedi duv fertbäjvvásasj viessomav ja dahká ahte dåbdå sihkarvuodav. Viehkkenävo ja ietjá doarjja márjju l aj dárbulasj oassen duv dálkudimen jali rehabiliterimin. Buojkulvisá viehkkenävojda majt oattjo barggoterapevta baktu l vierraståv-llå, rullatåvrrå ja stråmmpåråhtte. Muhtem viehkkenävo li mávsodak valla muhtemijs iesj hähttu mákset. Vissa viehkkenävojt máhtá loaddnut ja ietjádijt hähttu lájggit. Álu li dåktåra, barggoterapevta, skihpagymnasta ja logopeda gudi tjálli viehkkenävojt.Årudakhiebadibme dávk giehpedisj dunji ietját årudagán ja viehket duv danna årrot ja viessot. Dábálasj dago li sjielmájt ierit válldet vaj álkkebut bässá rullatåvråjn jali vierraståvlåjn. Årudakhiebadibme máhttá aj guosskat stuoráp dagojda, nåv gåk hissav installerit jali hivsigav ja lávggomlanjáv ådåstuhttet. Aktavuodav válde kommuvnajn ienep diedojda.</p>
    <p>Persåvnålasj viehkke</p>
    <p>Persåvnålasj viehkev la máhttelis oadtjot jus gåbtjåduvá lágas dårja ja die-vnastusá birra vissa ulmutjijda sáhtusvuodajn (LSS). Ienemusát mávsálvis miededuvvá persåvnålasj vähkkáj Oadjodåjmadagás sosiáladievnastusbálka milta. Jus dujna l årrum persåvnålasj viehkke åvddål 65 jage de dav oattjo bi-sodit ålles viessomav jus la dárbulasj, valla ij la máhttelis dunji oadtjot ienep viehkketijmajt maŋŋel gå la 65 jage ållim. Persåvnålasj viehkev ij máhte 65 jage álldara maŋŋela åhtsåt.</p>
    <p>Dålvudimdievnastus bussa sadjáj</p>
    <p>Dålvudimdievnastus la dievnastus gesi sáhtusvuoda diehti ij máhte bussajn mannat jali ietjá aktisasj dålvudagájt. Gut vierraståvlåv ávkki máhttá mannat sierralágásj hiebadum minibussaj. Dålvudakvidnudagá vuodji dålvudim-manojt kommuvna dahkamusá milta. Máksá räjsojs ja álu l rievtesvuohta rä-jsojda ráddjidum märráj. Rijkkadålvudimdievnastus baktu l máhttelisvuohta guhkep räjsojda Svierigin. Ienep diededimev oattjo ietjat kommuvnan, ietjat dajvan jali ietjat lánndadikken.</p>
    <p>Åsskoulmusj ja tjuottjodiddje</p>
    <p>Jus la skibás jali ietjá oares ij des máhte ietjat priváhttaekonomidjas åvdåsvásstádusáv adnet jali ábjjat ietjat rievtesvuodajt sujton ja huvson, de máhtá åsskoulmutjis viehkev oadtjot. Åsskoulmusj (gut aj máhttá årrot kujnna) åvdåsvásstádusáv adná duv riekniga mávseduvvi ja máhttá doarjjot doarjjamerustallamijn ja ietjá aktijvuodajn.Jus la miededuvvam åsskoulmutjav de dujna l huoman sämmi rievtesvuohta degu åvdebut iesjmierredibmáj.Jus dån la skibás jali ietjá oares i máhte ietjat jali ietjat åbmudagáv ábjjat de l máhttelis viehkev tjuottjodiddjes oadtjot. Tjuottjodiddjen la ienep vijdes-birástiddje rievtesvuoda gå åsskoulmutjin. Tjuottjodiddje iesj mierret duv åbmudagá badjel ja duv åvdås gájkajn ma li dahkamusán.Åsskoulmutja ja tjuottjodiddje galggi agev barggat tjerda milta mij la ienemusát ávkken gesi barggi. Jus dujna l åsskoulmusj jali tjuottjodiddje de sån agev galggá dujsta gatjádit duv vuojnov ájnas ássjijn. Jus ij la máhttelis de åsskoulmusj jali tjuottjodiddje máhttá aktavuodav duv gállasjguojmijn jali aktanårrujn válldet.</p>
    <p>Jus dujna li gatjálvisá åsskoulmutja ja tjuottjodiddje birra de galga ak-tavuodav válldet alemusmindárijn ietjat kommuvnan. Diggeriektá mierret jus ulmusj galggá åsskoulmutjav jali tjuottjodiddjev oadtjot. Alemusmindár váksjut ahte åsskoulmutja ja tjuottjodiddje ållidi ietjasa välggogisvuodajt.</p>
    <p>Dievnastusá ma e rávka dárbbomerustallamav</p>
    <p>Lága milta vissa kommuvnalasj rievtesvuodaj birra kommuvnna oadtju fállat vissa dievnastusájt ulmutjijda gudi li 67 jage ållim jali vuorrasappo (jali ietjá áldar majt kommuvnna l mierredam) vani sierralágásj dárbbomerustallam rávkaduvvá. Persåvnålasj sujtov ij la gis máhttelis dan lága milta vaddet.  Kommuvnna mierret makkir dievnastusá galggi fáladuvvat ja man märráj galggi fáladuvvat. Kommuvnna mierret aj makkir mávso galggi váldeduvvat. Dievnastusáj gáktuj kommuvnan ij la välggogisvuohta dokumenterit danen gå ij guoska doarjjadagojda. Ij ga maná gujddit märrádusájt dievnastusáj birra..Buojkulvis dievnastussaj la nåv gåhtjodum dahkalimdievnastussan. Dievnastus la mij vuorrasijt praktijkalasj dahkamusáj viehket, bv. tjuovg-gabåhttsåjt målssot ja vinndeklijnijt gahtsot. Dievnastus máhttá mávsodak jali binnep mávsujn.</p>
    <p>Goahtedievnastusá värrobinnedimijn</p>
    <p>Máhtá iesj válljit goahtedievnastusájt värrobinnedimijn ávkkit. Dån gut la vuorrasap jali ållessjattuk mánná vuorrasij, máhtá goahtedievnastusájt njuolgga priváhtta vidnudagás oasstet. Vidnudak ádnu de värrobinnedimev dan máksuj. Buojkulvis dakkir dievnastusájda l snivvim, vinndekbassam, bivtasbassam ja muohtagoajvvom. Máhttá aj årrot viehkken persåvnålasj rájnasvuodajn ja gárvodimijn ja nuoladimijn Goahtedievnastusá e gullu sosiáladievnastusá doajmmaguovlluj. Värrodåj-madagán gávnnu ienep diededibme dán birra.</p>
    <p>Gejna galggá aktavuodav válldet?</p>
    <p>Kommuvnna merustallá duv åtsålvisáv Häjmmadievnastus, årudak vuorrasi-jårromsajen ja ietjá vuorrasijhuvsov majt máhtá åhtsåt ietjat kommuvnan. Áno ságastit doarjjagiehtadallijn! Duv dåktår jali distriktasujtár  máhttá aj duv viehkedit aktavuodav kommuvnajn válldet.Jus galga semesterij mannat ietjá kommuvnaj de duv häjmmakommuvn-na galggá åvdåsvásstádusáv válldet doarjja- ja viehkkedagojs maj dárbaha. Semesterkommuvnna jali nåv gåhtjodum guossidimkommuvnan la välgg-ogisvuohta guoradallat makkir dagojt dárbaha ja de ållidit dajt.Jus sidá jåhtet ietjá kommuvnnaj de galga aktavuodav válldet dajna kom-muvnajn. Duv åtsålvis galggá merustaláduvvat sämmiláhkáj nåv gåk gejda juo danna årru. Jus dujna alla álldara, sahtusvuoda jali tjavgga skibádagá diehti l vijdes sujtto- jali huksodagoj stuovva dárbbo, de máhtá åhtsåt dagojt kommuvnan gåsi sidá jåhtet. Duv åtsålvis dårja birra de galggá merustaládu-vvat sämmiláhkáj nåv gåk sidjij gudi juo kommuvnan årru.</p>
    <p>Doarjjagiehtadalle guoradallá duv dárbojt</p>
    <p>Doarjjagiehtadalle barggi kommuvna dahkamusá milta ja mierredi jus ja man märráj galga viehkev miededuvvat. Doarjjagiehtadalle gávnnuji gájkka kommuvnajn valla muhttijn gåhtjoduvvi doarjjamerustallen, häjmmadievnas-tusviehkediddjen jali ietjá.Duv åtsålvis dårja birra ij dárbaha tjálalattjat årrot. Nuoges la gå giehto doarjjagiehtadalláj majna viehkev dárbaha.Diŋgo ájgev gávnadibmáj. Máhtá ietjat gállasjguojmev jali ietjá lagámus-berrahijt maŋŋáj válldet jus sidá. Buorre lisj dávk ulmutjav maŋŋáj válldet gå galggá edna diededimev oadtjot. Jus dujna l vájvve dárogielav dádjadit de máhtá dålkåv adnot.Doarjjagiehtadalle galggá gávnadimen åtsådit manen viehkev åtså, mak-kir  dagoj bierggi ja majna viehkev dárbaha. Doarjjagiehtadalle galggá dunji diededit makkir dago li kommuvnan fállat. Muhttijn dávk gávnnutji moadda máhttelis vuoge viehkev oadtjot. Buo-jkulvissan máhttá häjmmadievnastus aktidum biejvvedåjmajn alternatijvvan årudahkaj vuorrasijårromsajen. Doarjjagiehtadalle galggá guhkás máhttelis vieledit duv sávadusájt.</p>
    <p>Válljimfriddjavuohta häjmmadievnastusán</p>
    <p>Vissa kommuvna fálli válljimfriddjavuodav vuorrasijhuvson. Mierkki dån iesj oattjo valljit gut galggá dåjmadit dagojt majt la miededuvvam. Doarjjag-iehtadalle dunji diededimev vaddá makkir dåjmadiddjij gaskan la máhttelis válljit. Jus dån i sidá jali dån i iesj máhte válljit de doarjjagiehtadalle galggá duv viehkedit gå fállá viehkev dåjmadiddjes majt kommuvnna bálkki ulmut-jijda gudi e ietja vállji.</p>
    <p>Vuorrasijoahpestiddje</p>
    <p>Vuorrasijoahpestiddjen máhtá buohtastahttet vuorrasijårromsajijt ja häjm-madievnastusáv ålles Svierigin. Goappátjagá kommuvnalasj, priváhtta ja vuojtodis dåjma gávnnuji. Gehtja Vuorrasijoahpestiddjen www.socialstyrels-en.se/aldreguiden</p>
    <p>Riektásihkar merustallam</p>
    <p>Dujna l rievtesvuohta rávkkat buorre duosstomav ja riektásihkar giehtadal-lamav. Doarjjagiehtadalle galggá årrot váttuk, ássjásasj, rievtuk ja gálggá duv roattujn duosstot. Dujna l rievtesvuohta vuojnojt vaddet tjálalvisájda majt doarjjagiehtadalle dahká guoradallamin åvddål gå doarjjamärrádus mierredu-vvá. Märrádus galggá agev dokumenteriduvvat. Märrádus máhttá mierreájg-gásasj jali fámon årrot mierredahtes ájggáj. Hilgudismärrádus galggá agev tjálalattjat ja galggá årrot tjielggasit vuo-dodum. Doarjjagiehtadalle galggá diededit dunji gåktu l máhttelis märrá-dusáv duobbmoståvllåj gujddit. Lågå ienebuv x. bielen.</p>
    <p>Kommuvnna mierret dårja birra</p>
    <p type="listitem">• Aktavuodav válde kommuvna doarjjagiehtadallijn gå dárbaha häjmmadievnastusáv jali ietjá dårjav kommuvnas.</p>
    <p type="listitem">• Gå åtsålvisáv dagá de dujna l agev rievtesvuohta tjálalasj  märrádusáv oadtjot.</p>
    <p type="listitem">• Hilgudismärrádus galggá agev årrottjálalattjat.</p>
    <p type="listitem">• Jus dån illa dudálasj märrádusájn de máhtá duobbmoståvllåj  gujddit.</p>
    <p>Dujna l máhttelisvuohta moaddi viehkev åhtsåt</p>
    <p>Jus aná kommuvnna ij la mierredam dunji nuoges viehkev de máhtá åhtsåt ienebuv jali ietjá viehkev. Rádje ij gávnnu galli máhtá dårjav åhtsåt. Vuodonj-uolgadis la ahte märrádus dårja birra l fámon åvddålijguovlluj jali bäjvváj majt kommuvnna l mierredam. Kommuvnna máhttá sierralágásj ássjen ådåsismerus-tallat märrádusáv jus duv dárbbo viehkes la tjielggasit rievddaduvvam.</p>
    <p>Iesjmiedogisdoajmma l goappátjagá  duodden ja alternatijvvan</p>
    <p>Ietján gå kommunvaj sosiáladievnastusá gávnnuji moatten kommuvnan iesjmiedogis dåjma. Girkko, Röda korset, lagámusberaj- ja pensjånerrasie-bre fálli åhpadusáv, dålvudimev, ráddnadievnastusáv, ålggobiejvijt ja ietjá sosiálalasj dåjmajt. Iesjmiedogisorganisasjåvnå muhttijn aktanbarggi sosiál-dievnastusájn ja máhtti duodden sosiáladievnastussaj doajmmat.Máhttá aj alternatijvvan dunji gut ij sidá jali ij la rievtesvuohta vähkkáj kommuvnas.</p>
    <p>Patiänntasihkarvuohta ja oasálasjvuohta</p>
    <p>Primerrasujton la dujna rievesvuohta mannat makkir sujttovaddáj sidá. Var-resvuohta- ja skihpasujtto l välggogis dunji vaddet diededimev mij la hiebad-um dunji aktugattjan. Galga i.s. diededimev oadtjot duv varresvuohtavidjura birra, tjerda ma gávnnuji ájggeguovddelis åtsådibmáj ja sujttuj ja máhttelis dálkudime. Sujtto ja dálkudime galggi guhkás máhttelis  <span type="quote">”tjadáduvvat rádedi-men patientajn”</span>. Máhtá válljit hiejttet jali guodet oajvvadum dálkudimijs.</p>
    <p>Dålkkum ietjá gielajda</p>
    <p>Gå varresvuohta- ja sujttobargge galggi dunji vaddet aktugasjhiebadum diededimev de bargge galggi vieledit i.s. makkir kultuvralasj ja gielak duohke l dujna. Mierkki bargge, jus la dárbulasj, galggi dålkåv ávkkit gå diededi.Vájku ij aktak dujsta gatjáda, de iesj máhtá ádnot dålkåv jus dakkirav dárbaha. Dalloj aktavuodav váldá kommuvnajn, mij åvdåsvásstádusáv adná dålkåjs.Vájku dujna l lagámusberaj mij dålkkut máhttá, de oajvvaduvá huoman ávkkit almulasj dålkåv gev lánndadigge jali kommuvnna ásat.Kultuvralasj sieradusá ja sieradusá vuojnojn ulmutjij gaskan umasslágásj rijkajs dahká, muhtem vidjurijn dávk lisj buorre iesjrádálasj ulmutjijn gut dålkku.</p>
    <p>Siejvvemgielladålkkå ja sahtedålkkum</p>
    <p>Ulmutjijda gudi li bieljedime mánnarájes (mánnávuohtabieljedime), bieljed-imtjalmedime, ållessjattukbieljedime ja gullovahágahtedum de lánndadikke li välggogisá fállat gejda årru lánndadikken ja stuovva danna viessu, dålkkådie-vnastusáv nåv gåhtjodum sahtedålkkumij. Sahtedålkkumin la i.s. skihpasujt-tomanádibme.</p>
    <p>NUBBE VUOJNNO  (ådåstahtedum dálkasasj merustallam)</p>
    <p>Vissa vidjurin la dujna riektá nubbe vuojnnuj, d.j. ådåstahtedum dálkasasj merustallam speciálistas, ietján gå duv dåktåra merustallam. Máhttá gåbttjåt</p>
    <p type="listitem">• jus la låsså dálkasasj märrádusá åvdån</p>
    <p type="listitem">• jus dujna l hägganihtte jali sierralágásj tjavgga skibádahka</p>
    <p type="listitem">• jus dálkasasj dálkudibme máhttá sierralágásj vádájt dunji buktet</p>
    <p type="listitem">• jus duv válljimin la sierralágásj stuorra ájnasvuohta duv boahtteájgge viessomkvalitähttaj</p>
    <p type="listitem">• us ij la ållu tjielgas makkir dálkudibme mij la hiebalgamos jur dunji.</p>
    <p>Huomaha: Rievtesvuohta Ådåstuhtedum dálkasasj merustallamij      ij la fámon bádnesujton.</p>
    <p>Duv sujtto ja dálkudibme dokumenteriduvvá journálan</p>
    <p>Ulmme patiänntajournálav tjállet la åvdemusát åvdedit buorre ja sihkar sujttuj. Journálla galggá i.s. sisanedit diedojt birra makkir diededimev dån la oadtjum ja makkir märrádusá li dagádum duv sujto ja dálkudime birra. Jus dån i lulu dádjadit juojddá journálan, de sidá soabmásav tjielggit. Jus aná juojddá journálan la boasstot jali ij la ållu duolla, de máhtá dav tsuojgodit. Tsuojgodusá gálggi journálan tjáleduvvat.Máhtá ságastit dåktårijn jali skihpasujtárijn gut la tjálalvisás åvdåsvásstedam.</p>
    <p>TJOAHKENANEDUM JOURNÁLLATJÁLLEM</p>
    <p>Ulmme tjoahkenanedum journállatjállemijn la varresvuohta- ja skihpasujtto galggá oadtjot duv sujttodárbos ienep tjoahkenanedum gåvåv vattátjit dunji buoremus máhttelis sujtov. Ulmijn duv sujtto galggá nåv sihkar gå máhttelis sjaddat de dávk ålobu gudi sujton oassálassti dárbahittji duv journálan låhkåt. Duv sujtto máhttá sisanedit aktavuodajt sujto umasslágásj åsij ja tjoahkenanedum journállatjállemijn diedo duv journálan máhtti sirdeduvvat umasslágásj dåjmaj gaskan. Besa aj gärddádit duv sujttohistårjav juohkka bále gå iejvvi ådå sujttovaddev. Oajvvenjuolgadussan la, diedo duv varresvuoda jali ietjá persåvnålasj vidjurij birra e oattjo vatteduvvat ietjá sujttovaddijda váni duv miededime dagi. Jus miededa dav de val bargge gudi duv sujton oassálassti gudi oadtju diedojs oasev válldet duv journálan.</p>
    <p>Stuoves sujttoaktavuohta</p>
    <p>Dån galga máhttet jasskavuodav ja sihkarvuodav dåbddåt ja duv var-resvuohta- ja skihpasujtto gálggá årrot nåv aktelasj ja aktijdum gå máhttelis. Dujna l danen rievtesvuohta oadtjot nåv gåhtjodum <span type="quote">”stuoves sujttoaktavuo-dav”</span> gut máhttá duv umassláhkáj viehkedit. Stuoves sujttoaktavuohta máhttá bv. aktijdit sujto dagojt ja aktavuohtaulmutjin årrot varresvuohta-ja skihpasu-jto ietjá åsijda. Stuoves sujttoaktavuohta máhttá aj duv viehkedit aktavuodan ietjá guosske fábmudagáj nåv gåk sosiáladievnastus  jali Oadjofábmudahka. Stuoves sujttoaktavuohta máhttá årrot soames varresvuohta- ja skihpasujtto-barggij siegen, bv. dåktår, skihpasujtár jali psykologa, jali ulmusj ienep tjuot-tjodus dåjmajn. Stuoves sujttoaktavuohta nammaduvvá gå gudi åvdåsvásstá-dusáv adni duv sujtos mierredi dujna l dassta dárbbo, jali gå iesj dav áno.Stuoves aktavuohta l ájnas gå patientan la vijor mij skibádagá jali vahága diehti vádáv buktá patienta häggaj. Stuoves aktavuohta åvdåsvasstádusáv adná aktavuodajs häggaanedim dálkudime gáktuj.</p>
    <p>Varresvuohta- ja skihpasujtto hejman</p>
    <p>Dunji  máhttelisvuohta viehkev oadtjot vissa skihpasujttodagoj hejman aktugasj bálijn jali guhkep ájggáj, nåv gåhtjodum häjmmaskihpasujtton. Åvdåsvásstediddje häjmmaskihpasujtos la juogu lánndadigge jali kommu-vnna. Bargge varresguovdátjin jali duv doarjjagiehtadalle máhtti diededi-mev vaddet gåktu l duv kommuvnan. Duv dåktår jali distriktasujtár varres-guovdátjin máhttá dunji ienep diededimev vaddet makkir máhttelisvuoda gávnnuji hábbmitjit häjmmaskihpasujtov duv dárbojs. Moatten kommuvnan la dálla åvdåsvásstádus häjmmaskihpasujtos sahte årromsajen.Kommuvna agev åvdåsvásstádusáv adná häjmmasujtos sierralágásj vies-somin.</p>
    <p>Njálmmevarresvuohtamerustallam  ja dárbulasj bádnesujtto</p>
    <p>Jus dujna l sujtto- ja huksodagojs stuovva dárbbo de dujna l rievtesvuohta duv njálmmevarresvuodas merustallam. Lánndadigge fálla bádnedåktåris jali bádnehygienistas mávsodak åtsådimev. Sierralágásj bádnesujttodårjan vuorrasijda gudi dárbahi vijdesbirástiddje sujtto- ja huksodagojt gávnnu aj fáladus dárbulasj bádnesujto birra.Mávso li sämmi nåv gåk manádimen varresvuohta- ja skihpasujton. Al-lamáksosuodje l fámon. Dujna l rievtesvuohta dárbulasj bádnesujttuj vájku dån illa njálmmevarresvuohtamerustallamav tjadádam.</p>
    <p>Rievtesvuohta dálkasgähttjamij</p>
    <p>Ájnas la duv dálkkasa buoragit aktan doajmmi ja dån buoragit dajs vie-so. Dálkasgähttjamijn viehkken máhttá buorebut merustallat duv var-resvuohtavidjurav ja båhtusijt dálkkasijs majt bårå. Máhttá aj merustallat vádájt dálkkasij ja máhttelis tjuovvusijt majt ij sidá. Dálkasgähttjam gálggá binnemusát akti jahkáj dagáduvvat jus la 75 jage ållim jali vuorrasabbo (váj-ku åro sahte årromin jali vuorrasijårromsajen) jus la tjáledum vihtta jali ienep dálkkasa jali jus gáttá jali diedá dujna li vájve maj oarre l dálkkasa majt bårå.</p>
    <p>Jus la sujttovahágij boadádallam</p>
    <p>Jus dån sujttováhagis boadádallá de sujttovadde galggá ruvva máhttelis dunji diededit dáhpadus la sjaddam mij la sujttovahágav buktám</p>
    <p type="listitem">•  majt sujttovadde ájggu dahkat vaj sjimuk vahák ij vat galgga sjaddat igen</p>
    <p type="listitem">•  dån máhtá gujddimusáv Inspeksjåvnnåj Sujttuj ja Huksuj (IVO) diededit</p>
    <p type="listitem">•  dån máhtá mávsálvisáv patiänntaduodastusás rávkkat</p>
    <p type="listitem">•  gávnnuji patiänntasiebrreráde maj vidno l patientajt doarjjot ja viehkedit.</p>
    <p>Sujttovadde galggá ienemusát aj dunji diededit sij li diededam IVO:j vahágis mij la buktám jali márjju luluj buktám tjavgga vahágav dunji (lex Maria). Dån galga de aj máhttelisvuodav oadtjot ietjat vásádusáv vahágis gåvvit. IVO galggá gähttjat jus varrevuohta- ja skihpasujtto l guoradallam vahágav nuohkásit ja jus la hiebalasj biedjamdagojt álgadam hieredittjat vahák vat dávk sjattasj. Jus iesj i máhte duosstot diededimev de galggá lágámusberrahij vatteduvvat.</p>
    <p>JUS SIDÁ VARRESVUOHTA- JA SKIHPASUJTTUJ  GUJDDIT</p>
    <p>Patiänntasihkarvuohtalágan mij fábmuj bådij ådåjakmáno 1.b. 2011 la ulmme sujtto galggá sihkarabbo sjaddat. Jus dån la boasstotdåmajduvvam de máhtá dav diededit. Lagámusberrahijn la aj rievtesvuohta gujddit sujttuj. Gujddimusá máhtti åvdedit sujtto buorep ja sihkarabbo gájkajda sjaddá. Inspeksjåvnnå Sujttuj ja huksuj (IVO) la gähttjofábmudahka goappátjagá varresvuohta- ja skihpasujttuj ja sosiáldievnastussaj. Jus dån sidá gujddit sujttuj de galga aktavuodav válldet Inspeksjåvnåjn Sujttuj ja huksuj (IVO).</p>
    <p>GUT MAJT DAHKÁ SUJTON JA HUVSON?</p>
    <p>Distrikttadåktår/fuolkkedåktår: Åtsåt, diagnåvsåjt biedjá, dálkut</p>
    <p>ja dálkkasijt tjállá. Rádjá specialisstadåktårij jus la dárbulasj. Dåktåra li álu tjanádum varresguovdátjij jali fuolkkedåktårduostudahkaj.</p>
    <p>Skihpasujtár: Åvdåsvásstádusáv adná patiänntalahka sujtto- ja</p>
    <p>dálkudimbargos. Skihpasujtára gávnnuji goappátjagá lánndadikke primerrasujton ja kommuvnalasj varresvuohta- ja skihpasujton.</p>
    <p>Vuolep sujtár/sujtár: Dáhká praktijkalasj huksovidnojt ja vissa</p>
    <p>skihpasujttodahkamusájt. Vuolepsujtára ja sujtára val oadtju dálkkasijt juohket jus åvdåsvásstediddje skihpasujtár la delegerim dav barggodahkusav sidjij.</p>
    <p>Doarjjagiehtadalle: Åtsåt viehkkedárbov ja mierret jus ja man</p>
    <p>märráj häjmmadievnastus jali ietjá vuorrasijhukso galggá miededuvvat. Doarjjagiehtadalle li kommuvnas bálggidum.</p>
    <p>Åssudakoajvve/barggolájddijiddje: Åvdåsvásstádusáv adná</p>
    <p>dåjmas ja dan barggijs bv. häjmmadievnastusdajvan jali vuorrasijårromsajen.</p>
    <p>Barggoterapävtta: Hiebat ja oajvvat viehkkenävoj birra ja ásat</p>
    <p>hárjjidallamprográmmav. Barggoterapevta álu oassálassti årudakhiebadimen.</p>
    <p>Dietissta: Oajvvat biebmo birra ulmutjijda gudi dárbahi ietjasa</p>
    <p>biebmov hiebadit, buojkulvissan vissa skibádagá diehti.</p>
    <p>Logopeda: Åtsåt ja dálkut vájvijt tjanádum giellaj ja hållaj ja åtsåt</p>
    <p>bårråm- ja njiellamvájvijt ja oajvvat hiebadimij birra.</p>
    <p>Skihpagymnassta: Barggá rehabiliterimijn. Dálkut ja oajvvat</p>
    <p>hárjjidallamprográmmav. Hiebat vissa viehkkenävojt.</p>
    <p>Man ednagav máksá?</p>
    <p>Ienemusát hähttu skihpasujtos, dálkasijs ja vuorrasijhuvsos mákset. Man ednagav hähttu mákset mierreduvvá gånnå rijkan åro. Målsut aj majt mávso sisanedi. Mávso sujtos ja huvsos mierreduvvi juohkka kommuvnan ja lánn-dadikken. Lágan gávnnuji biejadusá gávnnuji ma suoddjiji ilá alla mávsojda.</p>
    <p>Lánndadikke rabás varresvuohta- ja  skihpasujtto</p>
    <p>Lánndadikkij rabás varresvuohta- ja skihpasujtto gåbttjå sujtov ja dálkudi-mev skihpasujttoduostudagán ja varresguovdátjijn, lánndadiggedåjmadum häjmmaskihpasujtto ja sujtto ietjá sujttoásadusájn ma lánndadikkes dåjmadu-vvi jali biednigahteduvvi. Lánndadigge agev åvdåsvásstádusáv adná dåktår-bargojs. Jagen ij aktak dárbaha mákset ienebuv gå vissa summaj (allamák-sosuodje). Aktavuodav válde ietjat varresguovdátjijn oattjotjit diededimev summa birra.Gesi l rievtesvuohta dárbulasj bádnesujttuj gávnnu aj manádibme bádnedåktårin ja bádnehygiensistan allamáksosuojen. Njálmmevarresvuohta-merustallam la agev mávsodak. Gå l sisitjáledum skihpadåben (måskos varresvuohta- ja skihpasujtto) de lánndadigge oadtju alemus jánndurmávsov válldet. Mákso ij gávnnu lánndadikke allamáksosuojen.</p>
    <p>Dálkkasa</p>
    <p>Dálkkasijda aj gávnnu alemus rádje man ednagav hähttu mákset jagen. Jus sidá gáhttit stuorra aktigålojs de máhttelisvuoda gávnnuji mávsov moatte sisimáksemij juohket. Oassemáksemvuogádahka mierkki ietjasmákso máhttá jagen juogeduvvat vuostasj oasstemis ja mávseduvvat vissa summajn mán-nuj. Gatjáda lagámus dálkasboargalin!</p>
    <p>Kommuvnalasj sujtto ja hukso</p>
    <p>Kommuvnna oadtju mávsojt i.s. häjmmadievnastussaj ja biejvvedoajmmaj ja kommuvnalasj varresvuohta- ja skihpasujttuj válldet. Kommuvnna agev åvdåsvásstádusáv adná varresvuohta- ja skihpasujtos sierralágásj årromsajen. Moatten kommuvnan li aj målssum åvdåsvásstádusáv häjmmadievnastusás. Sosiáladievnastuslágan gávnnuji biejadusá ma njuolgadi gåktu kommuvnna galggá merustallat aktugattja mávsojt. Máksonjuolgadusá li sämmi vájku doajmma kommuvnas jali priváhtta vidnudagás dåjmaduvvá.</p>
    <p>A Sisboahtomerustallam</p>
    <p>Máksonjuolgadusá sosiáladievnastuslágan diededi i.s. makkir sisboadojt kommuvnna oadtjo vieledit gå merustallá mávsov. Le sisboahto virges (iene-musát pensjåvnå), sisboahto äládusdåjmas ja sisboahto kapitálas (bv. renta, oasosjuogadime). Kapitálla gis ij oattjo mávsov bájnatjit. Årudakduodde riekkniduvvá sisboahton. Merustalátjit makkir máksov jur dån galga mákset de kommuvnna hähttu duv máksonárev riekknit.</p>
    <p>B Viessomnárre</p>
    <p>Viessomnárre galggá gåbttjåt sahte viessomgålojt (gehtja diehtogahpav 37. bielen) ja ålles årudakgålov. Viessomnárre mierkki dujna l rievtesvuohta bisodit vuolemus summav ietjat sisboadojs åvddål gå mávso oadtju valde-duvvat. Umasslágásj vuolemussumma li ma mierreduvvi jus la aktuårro jali aktanårro. Kommuvnna galggá láhkabiejadum unnemussumma milta merus-tallat duv viessomnárev. Aktavuodav vállde kommuvna máksogiehtadallijn oattjtit diedov ájggeguovddelis summa birra.</p>
    <p>C Allamáksosuodje</p>
    <p>Sosiáladievnastusláhka diedet alemus mánnomávsov majt kommuvnna oadtjo válldet. Allamáksosuodje mierreduvvá haddevuodoárvos mij jahkásat-tjat rievddaduvvá. Dån i goassak dárbaha mákset ienebuv gå summav mij la merustaláduvvam sierraláhkáj dunji. Ienemusát máksá summav mij vuosstá-jvásstet allamáksosuojev.</p>
    <p><em type="bold">Huomaha: </em>Mierre allamáksosuodjáj ja viessomnárráj rievddaduvvá juohkka jage. </p>
    <p>Dábálasj viessomgålo</p>
    <p>Dábálásj viessomgålo majt binnemussumma galggá gåbttjåt:</p>
    <p type="listitem">• Biebmo, gájkka bårrusa</p>
    <p type="listitem">• biktasa ja gábmaga</p>
    <p type="listitem">• asstoájggefritid</p>
    <p type="listitem">• rájnasvuohta</p>
    <p type="listitem">• loabddemgálvo</p>
    <p type="listitem">• bäjvvásasjtidnik, telefåvnnå, TV:a-mákso</p>
    <p type="listitem">• viessobierggasa ja lihte</p>
    <p type="listitem">• häjmmaduodastus</p>
    <p type="listitem">• goahteelektrisitäjtta hushållsel</p>
    <p type="listitem">• räjso</p>
    <p type="listitem">• dálkkasa, bádnesujtto, rabás varresvuohta- ja skihpasujtto.</p>
    <p>Jus dujna älla biedniga årromgålluj ja sahte viessomgålojda de máhtá ekonomalasj dårjav/bierggimdårjav åhtsåt. Aktavuodav válde kommuvnajn.</p>
    <p>Majt máksá sierralágásj viessomin?</p>
    <p>Biejadusá máksomerustallamij la sämmi vájku åro sahte årromsajen jali sierralágásj årromsajen. Jus åro sierralágásj årromsajen de ienemusát mávsá lájgov årudagás. Lájggolága njuolgadusá lájggomerustallamij la fámon ja dån bierri dåjmadit lájggosåbadisáv oattjo. Jus åro lanján måttijn látjujn de mávsá dan sadjáj mávsov årromsajes. Dakkir årromsadjáj gávnnu láhkabiejadum rádje man ednagav kommuvnna oadtju válldet. Oattjotjit diedov mij la alemus summa, de máhtá aktavuodav válldet máksogiehtadallijn duv kommuvnan. Gå åro sierralágásj årromsajen de mávsá lájgov årudagás, mávsov sujtos ja huvsos ja mávsov biebmos.</p>
    <p><em type="bold">Huomaha</em>: Duv gállasjguojmme jali aktanårro ij galgá rievtugahtes nievre-dum ekonomalasj vidjurin sjaddat danen gå dån hähttu vuorrasijårromsadjáj jåhtet. </p>
    <p>Ienep diededibme</p>
    <p>Oattjotjit ienep diededimev birra gåktu duv mávso merustaláduvvi de máhtá aktavuodav válldet máksogiehtadallijn duv kommuvnan.</p>
    <p>Jus dån illa dudálasj</p>
    <p>Märrádusájt sosiáladievnastusdagoj birra l máhttelis gujddit</p>
    <p>Jus duv åtsålvis vuorrasijårromsadjáj jåhtet hilgoduvvá de dávk la máhttelis ássjev duobbmoståvlån gähttjalit. Loabeduvá aj gujddit jus miededuvá binnep häjmmadievnastusáv gå majt la åhtsåm jali jus duv åtsålvis la hilgoduvvam. Gájkka märrádusá hilgudisá birra åtsålvissaj dårja gáktuj la máhttelis gujddidit. Guosská goappátjagá hilgudissaj ållåsit ja hilgudissaj muhtem mudduj. Märrá-dusáv mávsoj birra l aj máhttelis gujddit.</p>
    <p>Märrádusáv skihpasujto birra ij la máhttelis gujddit</p>
    <p>Sjimugis rievtesvuohta gujddit ij gávnnu varresvuohta- ja skihpasujton. Dåk-tåra, skihpasujtára ja ienebu mierredi jus máhtá vissa dálkudimev oadtjot jali ij. Máhtá åvddåjbuktet asjmev ja lájtov valla ij gávnnu duobbmoståvllå mij gäht-tjal jus dujna l rievtesvuohta vissa dálkudibmáj jali ietjá skihpasujttodahkuj.</p>
    <p>Dån máhtá märrádusáv gujddit</p>
    <p type="listitem">•  jus dån i åbbå viehkev miededuvá</p>
    <p type="listitem">•  jus dån miededuvá binnep viehkev gå majt la åhtsåm</p>
    <p type="listitem">•  jus dån i miededuvá viehkev majt la åhtsåm, (bv.dån miededuvá häjmmadievnastusáv årudagá sadjáj vuorrasijårromsajen)</p>
    <p type="listitem">•  jus kommuvnna binnet jali hiejtet åvdep miededum dårjav</p>
    <p type="listitem">•  jus illa dudálasj mávso stuorrudagájn.</p>
    <p>Návti gujddi</p>
    <p>Gå la hilgudismärrádusáv oadtjum – mij gálggá tjálalattjat- de hähttu gålmån vahkon gujddit. Gujtulvis galggá kommuvna sosiálasiebrrerádáj vatteduvvat. Sosiálasiebrreráde märos jus oarre gávnnu märrádusáv rievddadit. Jus märrá-dus ij rievddaduvá nåv gåk la rávkkam, de duv gujtulvis galggá tjuottjudus-riektáj rájaduvvat.</p>
    <p>Jus illa tjuottjudusriektá duobmojn dudálasj de l máhttelisvuohta kámmár-riektáj joarkket ja, maŋutjissaj, Alemus tjuottjudusduobbmoståvllåj. Gie-htadalátjit duv ássjev dáj instánsajs muhtemin de gähttjalimloahpe rávkadu-vvá. Dakkir loahpe vatteduvvá bv, jus duv ássje l ájnas ja máhttá oajvadusáv vaddet gåktu sjimugis ássje boahtteájgen galggi árvustaláduvvat.Kommuvnan la aj rievtesvuohta gujddit jus adná tjuottjudusriektá jali kám-márriektá duobbmo l boasstot.</p>
    <p>Riektá mávsálvissaj</p>
    <p>Jus dån jali duv åbmudahka vahágahteduvvá häjmmadievnastus dåjmadi-men duv hejman jali vuorrasijårromsajen gånnå åro, de dávk dujna lisj riektá mávsálvissaj kommuvnas jali aktugasj dåjmas mij dievnastusáv dåjmat.Jus vahágahteduvá skihpasujton, bv. dálkudimen, de máhtá ekonomalasj mávsálvisáv rávkkat. Jus váhák sjaddá lánndadiggeäjggudum skihpasujton ja bádnesujton de galga aktavuodav válldet Lánndadikkij Gasskasasj Duo-dastussiebrijn/Landstingets Ömsesidiga Försäkringsbolag (LÖF). Sämmi l fámon jus vahák sjaddá priváhtta sujttovadden mij såbadisá milta lánndadik-kijn varresvuohta- ja skihpasujtov dåjmat. Danna álu dalága rádev ja gätjás-tusav oattjo. Jus sidá gujddit bádnedåktårij gut la sebrulasj äládussuorgen Priváhttabádnedåktåra/Privattandläkarna, de aktavuodav váldá Priváhttabád-nesujttodiededimijn/Privattandvårdsupplysningen. Jus vahák sjaddá kommuvnalasj jali priváhtta skihpasujton de galga ak-tavuodav válldet sujttovadde duodastussiebrijn. Patiänntaduodastussiebrre duv viehket duodastussiebrev åhtsåt duodastussiebrevJus la vahágahtedum dálkkasis, de máhtá aktavuodav válldet Dálkasduo-dastusájn/Läkemedelsförsäkringen.</p>
    <p>Jus duostoduvá nievret jali jus loabedum  viehkke gáhtu</p>
    <p>Häjmmadievnastus máhttá maŋŋedit. Viehkkenävvoguovdásj máhttá boas-to vierraståvlåv rádjat. Boastodagoj oare l álu boastodádjadusá ja moadda tjuolma tjoavdeduvvi álkkemusát ságasta guosske barggij. Jus boasto dago gärddoduvvi, jus nievret duostoduvá jali dån i ájgas boade barggij de bierri aktavuodav válldet barggolájddijiddjijn. Jus sidá joarkket gujddimusájn de máhtá aktavuodav válldet gejna åvdåsvásstádusáv adná dåjmas, bv. åjvvijn. Bájkkálasj barggovuoge galggi gávnnut gut gujddimusájt duosstu. Máhtá diedon agev aktavuodav válldet bájkálasj politijkarij gejn la gájkbadjásasj åvdåsvásstádus sujtos ja huvsos.</p>
    <p>Duv rievtesvuoda birra gujddit ja vuorrasijhuvso  välggogisvuoda birra diededit</p>
    <p type="listitem">• hilgudismärrádusáv häjmmadievnastusá, vuorrasijårromsaje  ja ietjá dårja birra l máhttelis gujddit.</p>
    <p type="listitem">• märrádusáv mávsoj birra sujttuj ja huksuj la máhttelis gujddit.</p>
    <p type="listitem">• varresvuohta- ja skihpasujtov ij la máhttelis gujddit.</p>
    <p type="listitem">• Patiänntasiebrreráde máhtti bagádit ja viehkedit jus dujna  li sujttogatjálvisá.</p>
    <p type="listitem">• Pensjånerra- ja lagámusberajsiebre máhtti aj bagádit ja viehkedit  ja ienep gájkkasasj diededimev vaddet.</p>
    <p type="listitem">• Gájkka bargge vuorrasijhuvson li välggogisá diededit bahás  vidjurijt ja vádájt bahás vidjurijda ma guosski aktugattjajda  gudi vuorrasijhuvsov oadtju gesi åvdåsvásstádusáv adná dåjmas (Lex Sarah).</p>
    <p>Kommuvnajn ma li adnegoahtám válljimfriddjavuohtavuogádagáv vuorrasi-jhuvson máhtá dåjmadiddjev målssot jus illa dudálasj. Doarjjagiehtadalle máhttá dunji diededit gåktu dagáduvvá. Jus dån illa dudálasj varresvuohtaguovdátjijn majt la válljim de dujna l lága milta rievtesvuohta varresvuohtaguovdatjav målssot.</p>
    <p>Diededibme Justitieoahttsáj</p>
    <p>Máhtá gujddit Justitieoahttsáj (JO) jus aná dån la boasstot giehtadaláduvvam fábmudagás jali virggeålmmås ássje giehtadallamin. JO:a dahkamus la váks-jut fábmudagá ja virggeålmmå stáhta ja kommuvnalasj fábmudagájn lágajt tjuovvu.</p>
    <p>Diededibme Nuppástimoahttsáj</p>
    <p>Máhtá Nuppástimoahttsáj (DO) diededit jus aná dån la nuppástuvvam ja l gasskavuohta sjiervijn, álmmuktjerdak tjadnusijn, jáhkkudagájn jali ietjá jáhkkudakvuojnojn, sáhtusvuodajn, seksualalasj tjerdajn, álldarijn gáktuj ja ienep.</p>
    <p>Dánna máhtá rádev ja viehkev oadtjot</p>
    <p>Patiänntasiebrreráde gávnnuji gájkka kommuvnajn jali lánndadikkijn, valla li organiseridum umassláhkáj. Diededibme gåktu patiänntasiebrreráde li organ-iseridum máhttá färtahasj kommuvnas ja lánndadikkes oadtjot. Patiänntasie-brreráde galggi doarjjot ja viehkedit aktugasj patientajt ja rádev vaddet gåktu gálgga joarkket gujdulvisáj. Galggi aj oassálasstet kvalitähttaåvdedibmáj ja alla patiänntasihkarvuohtaj varresvuohta- ja skihpasujton.Muhtem kommuvnajn gávnnuji aj vuorrasijoahttse ja lagámusberajkon-sulenta sjimugis barggodahkamusáj. Ájggeguovddelis telefåvnnånummara galggi kommuvnan gávnnut.Sáhtusvuohtaorganisasjåvnå ja pensjånerra- ja lagámusberajsiebre aj máht-ti rádev ja viehkev vaddet. Dájn álu gávnnuji ulmutja gejn li buorre diedo vuorrasappoj rievtesvuodaj birra sujton ja huvson.</p>
    <p>Báhkolissta</p>
    <p>Doarjja Häjmmadievnastus, sierralágásj årromsadje ja ietjá kommu</p>
    <p>vnalasj viehkke i.s. vuorrasijda. Rievtesvuohta doarjjaj njuolgaduvvá sosiáladievnastuslágan. Doarjja miededuvvá kommuvnas aktugasj merustallama (dárbboárvustallama) maŋŋela. BTP Årudakduodde pensjånerajda. Stáhtas biednigahteduvvá ja Pens</p>
    <p>jåvnnåfábmudagás tjuottjoduvvá. Biejvvedoajmma Tjoahkkenamma dåjmajda ma biejven dåjmaduvvi,</p>
    <p>muhttijn aj vahkkogietjijn. Ulmme målsut rehabiliterimis gitta säbrástallamij ja aktisasjvuohtaj. Muhtemij ulmme l sierra diagnåvssåjuohkusijda, buojkulvissan ulmutja demänssaskibádagájn. Delegerim Mierkki sirddet rievtesvuodav vissa barggodahkusijt dåjma</p>
    <p>dit vuolep åvdåsvásstádusmieren. Buojkulvis: Vuolepsujtár juogat dálkkasijt maŋŋel gå skihpasujtár la gehtjadam vuolepsujtára máhttudagájt. Entreprenada Kommuvnna ja lánndadigge biedjá häjmmadievnastusá</p>
    <p>dåjmadimev jali vuorrasijårromsaje jali sujttoguovdátja dåjmav ietjá dåjmadiddjáj. Buojkulvis: Priváhtta vidnudahka dåjmat sujttoguovdátjav lánndadikke dahkamusá milta. Viessomnárre Viessomnárijn miejnniduvvvá summa majt aktugattjan</p>
    <p>la rievtesvuohta bisodit ietjas sisbåhtusijs åvddål gå mákso oadtju váldeduvvat. Viessomnárre l láhkabiejadum vuolemussummas, máhttelis aktugasj merustaládum vuolemussumma lasedimijn ja ålles ájggeguovddelis årudakmákso. Geriatrijkka Oahppa vuorastime skibádagáj birra. Geriatrijkalasj</p>
    <p>klinijkajn sujttiduvvi vuorrasa bahás ja gássjelis sujtto- ja rehabiliterimdárbujn. Häjmmaskihpasujtto Varresvuohta- ja skihpasujtto mij hejman dåjmadu</p>
    <p>vvá. Organiseriduvvá goappátjagá lánndadikkes ja kommuvnas. Muhtem sajijn gávnnu alvos häjmmaskihpasujtto mij skihpadåhpeklinijkajs dåjmaduvvá. Häjmmadievnastus Kommuvnalasj doarjja mij galggá giehpedit</p>
    <p>vuorrasijda sijá hejman, buojkulvissan viehkke persåvnålasj sujtujn, snivvimijn, biebbmojuogadimijn, sosiálalasj säbrástallamijn ja dálkasjuogedimijn. Allamáksosuodje Alemus láhkabiejadum mánnomákso majt kommuvn</p>
    <p>na oadtju sujtos ja huvsos válldet. Alemus mákso häjmmadievnastusás, iemelágásj ja sierralágásj årromsajes, biejvvedåjmas ja kommuvnalasj varresvuohta- ja skihpasujtos riekkniduvvá návti: 0,48 x haddevuodoárvvo/12. Alemus mákso sujtos ja huvsos ja årromsajes lanjan måttijn látjujn riekkniduvvá návti: 0,50 x haddevuodoárvvo/12.</p>
    <p>Åniájggeårromsadje Tjoahkkenamma gasskabåddåsasj årromsaje</p>
    <p>umasslágásj hámijda buojkulvissan rehabiliterim jali målsudibme lagámusberrahijda (gehtja vuorrosujtto). MAR/DÅR Dálkasåvdåsvásstediddje rehabiliterimis. Dakkir, sierra bie</p>
    <p>jadum ulmusj gávnnu vissa kommuvnajn ja sujna l dahkamus sierraláhkáj suoddjit sihkarvuodav ja kvalitehtav rehabiliterimij kommuvnalasj varresvuohta- ja skihpasujton. MAS/DÅS Dálkasåvdåsvásstediddje skihpasujtár. Sujna l vidno suoddjit</p>
    <p>sihkarvuodav ja kvalitehtav varresvuohta- ja skihpasujton. Aktugasj vidnudagájn dávk littji ietjasá åvdåsvásstediddje skihpasujtára. Gå DÅR ij gávnnu kommuvnan de DÅS:an la aj åvdåsvásstádus rehabiliterimis.  Almulasjvuohta- ja sekretässaláhka Njuolgat i.s. makkir diedo sekret</p>
    <p>essas varresvuohta- ja skihpasujton ja sosiáladievnastusán gåbtjåduvvi (mij kommuvnas ja lánndadikkes dåjmaduvvá). Sahte årromsadje Årromsadje mij ij la sierralágásjårromsadje, bv.</p>
    <p>dåhpe jali årudahka sahte dåben moatte fuolkkáj. Patiänntajournálla Tjálálvisá patienta varresvuohtavidjura, tjáledum</p>
    <p>dálkkasij birra j.n.v. Dåktår ja ietjá legitimeridum skihpasujttobargge li välggogisá journálav tjállet. Journálla suoddjiduvvá sekretessas. Primerrasujtto Dási gullu i.s. varresguovdátjá ja vissa kommuvnajn hä</p>
    <p>jmmaskihpasujtto. Primerrasujtto galggá viesájdiddjij varresvuohta- ja skihpasujtto vuododárbov ållidit. Haddevuodoárvvo Merustaláduvvá ráddidusás juohkka jage vies</p>
    <p>somgåloj rievddadimij vuodos. Stivrri mierev i.s. viessomnárráj, allamáksosuodjáj ja pensjåvnåjda. Rievtesvuohta gujddit Rievtesvuohta gujddit märrádusáv duobbmoståv</p>
    <p>llåj, bv. hilgudis åtsålvissaj häjmmadievnastusá gáktuj. Rievtesvuohta gujddit gåbttjå vuorrasijhuvsov (sosiáladievnastus) valla ij varresvuohta- ja skihpasujtov. Sekretässa ja sjávovälggogisvuohta Mierkki diedo ja ássjetjállaga e</p>
    <p>oattjo gullumáhtes ulmutjij váni aktugattja loabe dagi vatteduvvat. Sekretässa ja sjávovälggogisvuohta l fámon goappátjagá varresvuohta- ja skihpasujton ja vuorrasijhuvson (sosiáladievnastus), vájku gässta doajmma lájddiduvvá. Senioraårromsadje Årudagá hábbmidum vuorrasijda. Årudagá e riek</p>
    <p>knidalá sierralágásj årromsadjen danen gå e merustaláduvá doarjjan sosiáladievnastuslága milta. (gehtja sierralágásj årromsadje). Måskossujtto Varresvuohta- ja skihpasujtto gå l sisitjáledum skihpadå</p>
    <p>ben.</p>
    <p>Sierralágásj årromsadje Sosiáladievnastusá namma årudagájda ma</p>
    <p>li hiebadum vuorrasijda ja miededuvvá doarjjan sosiáladievnastuslága milta. Gåhtjudallá moaddan ietjá namman, mierredum årromsaje hámes, buojkulvissan: juogosårudahka, dievnastusdåhpe, skihpahäjmma, vuorrasijdåhpe jali sujtto- ja huksoårromsadje. SBTP Sierralágásj årudakduodde pensjånerajda. Årudakduodde</p>
    <p>pensjånerajda sieldes vuollegis pensjåvnåjn. Pensjåvnnåfábmudagás giehtadaláduvvá. Gähttjo IVO gähttjá ahte láhkaásadibme tjuovoduvvá. Inspeksjåvnnå</p>
    <p>Sujttuj ja Huksuj (IVO) la gähttjofábmudahka varresvuohta- ja skihpsujttuj ja sosiáladievnastussaj. IVO máhttá gåhttjot åvdåsvásstádiddjijt dåjmajs, divudit bahás vidjurijt jali bahás vánesvuodajt. Jus dåjma dáv e divuda, de IVO máhttá dåjmav åvddålijguovlluj buorggot. Vuorrosujtto Mierkki vuoras ulmusj målsut häjmmaårromsajev duolloj</p>
    <p>dálloj årrot åniájggeårromsajen. Ulmme máhttá årrot rehabiliterim ja/ jali målsudibme lagámusberrahijda. Vuorrasijbierggimdoarjja Máhttá ulmutjijs gudi li ållim 65 jage åtsådu</p>
    <p>vvat ja vuorrasa gejn la sieldes vuollegis sisboahto jali ij la åbbå. Pensjåvnnåfábmudagás giehtadaláduvvá. Rabássujtto Varresvuohta- ja skihpasujtto mij ij båhtusav vatte sisitjál</p>
    <p>lemij skihpadåben ájnat mij dåjmaduvvá bv. fuolkkedåktåris jali distriktasujtáris varresguovdátjin, skihpasujtáris vuorrasijårromsajen jali duostudagán skihpadåben.</p>
    <p>Muhtem ájnas lágá</p>
    <p>Sosiáladievnastusláhka (SoL) Njuolgat kommuvnaj vuorrasijhuvsov</p>
    <p>ja ietjá sosiáladievnastusáv. Njuolgat i.s. aktugattja rievtesvuodav doarjjaj. Varresvuohta- ja skihpasujttoláhka (HSL) Njuolgat varresvuohta- ski</p>
    <p>hpasujtov ja buojkot kommuvnaj åvdåsvásstádusáv varresvuohta- ja skihpasujtos. Láhka almasjdiedoj giehtadallama birra sosiáladievnastusán (SoL- PuL)</p>
    <p>Njuolgat almasjdiedoj giehtadallamav sosiáladievnastusán. Láhka årudakhiebadimdårja birra Njuolgat i.s. makkir biedjamdago</p>
    <p>masi årudakhiebadimdoarjja máhttá aneduvvat ja gåktu åtsålvisá dán birra giehtadaláduvvi. Láhka dålvudimdievnastusá birra Kommuvnna jali lánndadigge/guov</p>
    <p>llo åvdåsvásstádusáv adná dålvudimdievnastus ásaduvvá ulmutjijda sáhtusvuodajn gudi e máhte gájkkásasj kommunikasjåvnåj riejssit. Láhka dahkotjerda birra värrobinnedimen goahtebargguj Njuolgat</p>
    <p>åvddålbiejadusájt ja vuodojt värrobinnedibmáj ja gudi máhtti värrobinnedimev oadtjot. Láhka rijkalasj unneplågoj ja unneplågogielaj birra Njuolgat i.s.</p>
    <p>biejadusájt rijkalasj unneplågoj, rijkalasj unneplågogielaj, tjuottjudusguovloj birra ja riektáv vuorrasijhuvsov unneplågogielajn suomagiella, meängiella ja sámegiella oadtjot. Láhka rijkkadålvudimdievnastusá birra Njuolgat mávsálvisáv räjs</p>
    <p>sogålojda ulmutjijda sujttorávkke ja stuovva sáhtusvuodajn gå hähttuji riejssit sierralágásj divras vuogijn ietjas kommuvna jali lena ålggolin. Láhka vissa kommuvnalasj rievtesvuodaj birra Lag om vissa kommu</p>
    <p>nala befogenheter Njuolgat kommuvnna loabeduvvá váni aktugasj dárbbomerustallama dagi dievnastusájt fállat ulmutjijda gudi li ållim 65 jage. Láhka dårja ja dievnastusa birra vissa sáhtusulmutjijda (LSS) Njuolgat</p>
    <p>sierralágásj dårjav ja dievnastusáv vissa juohkusijda sujttorávkke ja stuovva sáhtusvuodaj. Fámon la åvdemusát gejda li sáhtusvuodav åttjudallam åvddål gå li 65 jage ållim. Láhka válljimfriddjavuohtavuogadagá birra (LOV) Vaddá kommuvnaj</p>
    <p>da ja lánndadikkijda máhttelisvuodav duv dibbdet umasslágásj dåjmadiddjij gaskan vuorrasijhuvson jali primerrasujton válljit. Tjuottjudusláhka Njuolgat i.s. gåktu rijka fábmudagá galggi ássjijt ma</p>
    <p>guosski aktugattjajda giehtadallat.</p>
    <p>Kommuvnnaláhka Njuolgat i.s. majt kommuvna ja lánndadikke oadtju</p>
    <p>dahkat ja ij dahkat. Patiänntaláhka Lága ulmme l nannidit ja tjielggit patienta sajádagáv</p>
    <p>varresvuohta- ja skihpasujton. Patiänntadáhtaláhka Njuolgat gåktu almasjdiedo ja journállaássjetjál</p>
    <p>laga galggi varresvuohta- ja skihpasujton giehtadaláduvvat. Patiänntadáhtaláhka njuolgat makkir rievtesvuoda ja välggogisvuoda</p>
    <p>li patientajn ja skihpasujton patiänntajournálaj gáktuj. Goappátjagá priváhtta ja almulasj skihpasujtto gåbtjåduvvá. Patiänntasihkarvuohtaláhka Lága ulmme l åvdedit alla patiänntasihkar</p>
    <p>vuodav varresvuohta- ja skihpasujton ja sisanet aj njuolgadusájt sjávovälggogisvuoda birra priváhtta varresvuohta- ja skihpasujton. Almasjdiehtoláhka (PUL) Njuolgat gåktu fábmudagá ja vidnudagá</p>
    <p>oadtju almasjdiedojt giehtadallat. Ulmme l suoddjit persåvnålasj integritehtav gå</p>
    <p>Gájkka láhkatevsta máhtti Kluwers oasstedievnastusás rávviduvvat Samtliga lagtexter kan beställas från Kluwers kundtjänst telefåvnnå 08 598 191 Láhkatevstajt máhtá aj mávsodagi internehtas viedtjat. Gehtja www. regeringen.se jali www.notisum.se.</p>
  </body>
</document>
