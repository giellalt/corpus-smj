<document xml:lang="smj" id="no_id"><header><title>
Sáme fágagirjálasj tjállij- ja jårggåliddijijsiebre njuolgadusá</title><genre code="facta"/><author><unknown/></author><wordcount>628</wordcount><conversion_status type="standard"/><availability><license type="standard"/></availability><multilingual/><origFileName>http://samifaga.org/web/index.php?artihkkal=107</origFileName><metadata><uncomplete/></metadata><version>XSLtemplate $Revision: 150288 $; file-specific xsl  Revision; common.xsl  $Revision$; </version></header><body><p xml:lang="sme">Sámi fágagirjjálaš čálliid- ja jorgaleaddjiidsearvi</p>
<p xml:lang="sma">Saemien faagalidteratuvran tjaelijijih jarkoestæjjajsiebre</p>
<p>Sáme fágagirjásj tjállij- ja jårggåliddijijsiebre</p>
<p>Miellahttun?</p>
<p xml:lang="sme">Oktavuođa dieđut</p>
<p xml:lang="sme">Luohttámušolbmot</p>
<p xml:lang="sme">Searvvi birra</p>
<p xml:lang="sme">Beavdegirjjit ja jahkedieđáhusat</p>
<p xml:lang="sme">Njuolggadusat</p>
<p xml:lang="sme">Stipeanddat</p>
<p xml:lang="sme">Sámis bláđit</p>
<p xml:lang="sme">Mátkečállosat</p>
<p xml:lang="sme">Artihkkalat</p>
<p xml:lang="sme">Govat</p>
<p xml:lang="sme">Ođasvuorká</p>
<p><em type="bold">Miellahttun? </em></p>
<p xml:lang="sme">Kontunummirat Norgga- ja Suoma beali miellahtuide gosa sáhttá máksit miellahttoruđa</p>
<p xml:lang="sme">Oanehaččat SFS birra. DEADDIL DÁSA</p>
<p xml:lang="sme">Buot Sámis bláđit -&gt;</p>
<p>Sáme fágagirjálasj tjállij- ja jårggåliddijijsiebre njuolgadusá</p>
<p>(Dåhkkidum 10.10.92, rievddadum 12.12.93)</p>
<p xml:lang="vep"><em type="bold">§ </em></p>
<p xml:lang="vep"><em type="bold">1 </em></p>
<p><em type="bold">Namma, ulmme ja doajmma </em></p>
<p xml:lang="vep">1.1</p>
<p>Siebrre la fágalasj girjetjállijda ja jårggåliddjijda fáhkasiebrren. Siebre namma la Sáme fágairjalasj tjállij- ja jårggåliddjijsiebrre .</p>
<p xml:lang="vep">1.2</p>
<p>Siebrre galggá</p>
<p>* bælostit sebrulattjaj barggodilijt ekonomalattjat ja fágalattjat, ja aj kultuvrralattjat ja sosiálalattjat</p>
<p>* åvdedit buorre fágalasj tjállemav, jårggålimev ja dålkkumav</p>
<p>* åvdedit sámegiela adnemav almmulasj ja ietjá aktijvuodajn</p>
<p>* bisodit avtamielalasjvuodav siebrulattjaj gaskan * sjiehtadallat almmudagáj, oajválattjaj ja iehtjádij mij guosská mávsojda ja ævtojda fáhkagirji ålgusvaddem aktivuodan. j.n.a.</p>
<p xml:lang="vep">1.3</p>
<p>Siebre doajmmaj gullu aj sjiehtadallat sebrulattjaj åvdås ja dahkat sjiehtadusájt al- mmulasj ja privahta ásadusáj ,ma guosski kopierima dåhkkidibmáj ja ævtojda, jali sebrulattjaj bargoj rievtesvuodaj ietjá adnemij dagu radion ja Tv`n. Siebren li sjiehtadallam rievtesvuoda ja máhttá dahkat sjiehtadusájt rievtesvuoda åmastiddjij åvdås ja vaddet dajt aktisasj orgánajda/institusjåvnåjda gejn li avtalágásj dahkamusá.</p>
<p xml:lang="vep"><em type="bold">§ </em></p>
<p xml:lang="vep"><em type="bold">2 </em></p>
<p><em type="bold">Sebrulasjvuohta </em></p>
<p xml:lang="vep">2.1</p>
<p>Sebrulattjan dåhkkiduvvi sij gudi li tjállám fáhkagirjev/girjijt,oahppamgirjev/ girjijt jali li jårggålam girjijt/ fáhkatevstajt/ artihkkalijt sámegiellaj binnemusát 50 biele. Nammaduvvam gájbbádusá vierttji duodastuvvat sujsta guhti åhtså sebrulattjan sæbrráj.</p>
<p xml:lang="vep">2.2</p>
<p>Sebrulattja dåhkkiduvvi njuolgadusáj milta stivras . Jáhketjåhkanibme nammat fáhkajuohkusav/ gujttalvisnammadusáv mij giehtadallá gujttalvisájt.</p>
<p xml:lang="vep">2.3</p>
<p>Jahketjåhkanibme mierret jahkásasj sebrulasjmávsov. Sebrulattja gudi ælla manemus guovte jage birán, máksám sebrulasjmávsov sihkoduvvi sebrulasjlågos. Sij e besa sebrulattjan åvddål li máksám sebrulasjmávsov.</p>
<p xml:lang="vep"><em type="bold">§ </em></p>
<p xml:lang="vep"><em type="bold">3 </em></p>
<p><em type="bold">Stivrrim ja háldadibme </em></p>
<p xml:lang="vep">3.1</p>
<p>3 stivrraájrrasa ja 3 sadjásattja (nr. rájdus ) jådedi siebrev njuolgadusáj milta.</p>
<p>Stivrra organiseri siebre kåntåvrav ja dáhká barggonjuolgadusájt bálkkidum barggijda. Kåntåvrå jådediddje jali sån gesi stivrra vaddá fábmodusáv, máksá siebre gålojt. Stivra åvdåsvásstádus le gåtsedit vaj ruhtalåhko dárkestuvvá</p>
<p>stáhtadåhkkiduvvam dárkestiddjes.</p>
<p xml:lang="vep">3.2</p>
<p>Stivrra gåhtjoduvvá tjåhkanibmáj ássjelistajn. Stivrra máhttá dáhkat mierredusájt gå binnemus guovtes ájrrasijs li tjoahken ,ja nubbe dá guoktás la jådediddje jali sadjásasj jådediddje.</p>
<p xml:lang="vep">3.3</p>
<p>Rudá ma li juolloduvvam sæbrráj manni <span type="quote">"Fágagirjjálasj foanddaj"</span>. Fåndav háldot stivrra gænna li gålmmå (3) ájrrasa persåvnnalasj sadjásattjaj, ja gejt jahketjåhkanibme vállji. Jahketjåhkanibme mierret njuolgadusájt <span type="quote">"Fgaagirjálasj foanddaj"</span>.</p>
<p xml:lang="vep">3.4</p>
<p>Jahketjåhkanibme vállji válggajuohkusav gånna li gålmmå (3) ájrrasa. Jahketjåhkanibme mierret njuolgadusájt juohkusij.</p>
<p xml:lang="vep">3.5</p>
<p>Stivrra máhttá dárboj milta nammadit gasskaájggásasj ja stuoves juohkusijt,</p>
<p>dagu ájrrasav ja suv sadjásattjav Samkopia jahketjåhkanibmáj.</p>
<p xml:lang="vep">3.6</p>
<p>Jahketjåhkanibme máhttá mierredit luohtádusulmutjijda bálkáv sijá dåjmaj åvdås.</p>
<p xml:lang="vep"><em type="bold">§ </em></p>
<p xml:lang="vep"><em type="bold">4 </em></p>
<p><em type="bold">Jahketjåhkanibme </em></p>
<p xml:lang="vep">4.1</p>
<p>Jahketjåhkanibme la siebre alemus mierrediddje.</p>
<p xml:lang="vep">4.2</p>
<p>Jahketjåhkanibme galggá aneduvvat juohkka jage åvddåla snjuktjamáno gietjen dan bájken ja ájggáj majt stivrra mierret.</p>
<p>Jahketjåhkanibme giehtadallá dájt ássjijt:</p>
<p>- stivra jahkediedádusáv, dåhkkidum ruhtalågov ja budsjehttaævtodusáv.</p>
<p>- doajmmaplánav - sebrulasjmávsov - válljimijt, §2.2, 3.1 ja 3.4 luohtádulmutjijt.</p>
<p>Ássjijt majt jahketjåhkanibme galggá giehtadallat galggi stivrraj boahtet</p>
<p>guokta (2) vahku åvddåla jahketjåhkanime.</p>
<p xml:lang="vep">4.3</p>
<p>Jahketjåhkanibme gåhtjoduvvá niellja (4) vahku åvddål ráhpambiejve. Gåhttjoma fáron galggá tjuovvot stivra ássjelisstaárvvalus ja válggajuohkusa ævtodusá.</p>
<p xml:lang="vep">4.4</p>
<p>Juohkka sebrulattjan la jienastimrievtesvuohta jahketjåhkanimen. Sebrulattja</p>
<p>gudi e máhte boahtet, máhtti åvdåstimtjállagav ietjá sebrulattjajda vaddet.</p>
<p>Oassevállde-sebrulattjan ij máhte liehket ienep gå akta fábmodus.</p>
<p xml:lang="vep">4.5</p>
<p>Stivrraj ja foanndastivrraj válljiduvvá juohkka luohtádusulmusj guovte jahkáj. Ij aktak luohtádusulmutjijs máhte avtat rájes doajmmat ienebut gå guhtta (6) jage. Sadjásasj doajmma ij lågåduvá.</p>
<p xml:lang="vep">4.6</p>
<p>Jahketjåhkanibme vállji ådå luohtádusulmutjijt jus válljidum ulmutja guodi dåjmav jali oadtju ietjá luohtádusdåjmajt. Ulmutja gudi ådåsit válljiduvvi, doajmmi gætjo doajmmaájgev.</p>
<p xml:lang="vep">4.7</p>
<p>Jus stivrra vuojnna dáv dárbbon de gåhtjoduvvá sierra jahketjåhkanibme, jali jus</p>
<p>1/3-oasse sebrulattjajs gájbbedi dáv gålmå váhko duogen. Tjåhkanibme</p>
<p>gåhtjoduvvá 14 biejve åvddål tjåhkanambiejve. Jahketjåhkanibme njuolgadusá hiebaduvvi sierra jahketjåhkanibmáj nav gå la vejulasj ja máhttelis.</p>
<p xml:lang="vep"><em type="bold">§ </em></p>
<p xml:lang="vep"><em type="bold">5 </em></p>
<p><em type="bold">Jienastimrievtesvuoda ja luohtádusdoajmmam. </em></p>
<p xml:lang="vep">5.1</p>
<p>Dåssju sebrulattja gudi li sebrulasjmávsov máksám máhtti jienastit, ja luohtádusulmutjin válljiduvvat.</p>
<p xml:lang="vep"><em type="bold">§ </em></p>
<p xml:lang="vep"><em type="bold">6 </em></p>
<p><em type="bold">Njuolgadusáj rievddadibme </em></p>
<p xml:lang="vep">6.1</p>
<p>Njuolgadusáj rievddadibmáj gájbbiduvvá 2/3-ieneplåhko jahketjåhkanimen.</p>
<p xml:lang="vep"><em type="bold">§ </em></p>
<p xml:lang="vep"><em type="bold">7 </em></p>
<p><em type="bold">Siebre hiejtedibme </em></p>
<p xml:lang="vep">7.1</p>
<p>Jahketjåhkanibme mierret siebre hiejtedimev. 2/3- ieneplåhko gájbbiduvvá guovten jahketjåhkanimen ma??álakkoj. Jahketjåhkanibme mierret gåktu siebre rudá ja åbmudagá galggi aneduvvat.</p>
</body></document>
