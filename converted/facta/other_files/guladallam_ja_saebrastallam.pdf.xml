<document xml:lang="smj" id="no_id"><header><title>GULÁDALLAM JA SÆBRÁSTALLAM</title><genre code="facta"/><author><person firstname="" lastname="Nasjonal kompetansetjeneste for Aldring og helse" sex="unknown" born="" nationality=""/></author><year>2019</year><wordcount>934</wordcount><conversion_status type="standard"/><availability><license type="standard"/></availability><origFileName>https://aoh-prod.s3.amazonaws.com/documents/GUL%C3%81DALLAM_JA_S%C3%86BR%C3%81STALLAM__Kommunikasjon_og_samv%C3%A6r_lulesamisk_bwP7Cc1.pdf</origFileName><parallel_text xml:lang="nob" location="kommunikasjon_og_samvaer.pdf"/><parallel_text xml:lang="sma" location="govlesadteme_jih_ektesne_aarrodh.pdf"/><parallel_text xml:lang="sme" location="gulahallan_ja_ovttastallan.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Demænssaskihpudahka álu merkaj edna rievddadusá sunji gænna l demænssa ja suv lagámusájda. Dát aj guosská rádnajda ja ietjá oahppásijda muhtem mudduj. Luondulasj la soarjjit ja boahtteájge badjel måråstit. Moaddása soajttá hådjåni, suhtti ja vájvástuvvi. Ihkap asjmen sjaddá ja rijdo badjáni, ja aktijvuohta gæhttjaluvvá. Akta reaksjåvnnå soajttá liehket gæssádit ja sæbrástallamav garvvet. Man rabás la demensa birra målssu ulmutjis ulmutjij gænna l demænssa ja familjas familljaj. Ienemusájda dávk lisj vuogas bájke ulmutjijda giehttot gåktu dille la sijáj siegen liehket. Lásjmudallam ja sosiála aktijvuohta la ájnas. Hávsske lisj dávk oahpes dåjmaj joarkket. Lagámusá, varresvuodabargge ja iehtjáda máhtti doarjjan ja viehkken liehket. Teknologija ja viehkkenævo li dávk aj jasskavuohtan ja iesjrádálasjvuohtaj doarjjan. <em type="bold">Ájnas árggabiejven </em>Juohkkahasj dárbaj dåbddåt juojddáv buktá ja jut viehkken la. Báktji gå váset ij rat sosiála aktijvuodajn bierggi. Hávsskes båttåtja ja aktisasjvuohta iesjdåbdov ja værddogisvuodav nanni. </p>
<p>Ulmutja demensajn e láhpe juohkka diŋgav majt bukti. Juohkkahattjaj la hávsske dåbddåt jut ájn mierkki juojddáv iehtjádijda. Sæmmi båttå la suohtas iesj aktu duov dáv nahkat ållit. Párajda ja familjajda la álu ájnas joarkket aktisasj dåjmaj árggabiejven nav guhkás gå vejulasj. Dát soajttá gájbbet sij gudi li duv birra vehi viehkedi ja árggabiejvev hiebadi.</p>
<p type="listitem">Rievddama ma li ájnnasa guládallamij ja  aktijvuohtaj  Mássjelisvuohta– Mássjelisvuodav jårgijdit  moatte ássjijda avta bále soajttá sjaddá gássjel.     Oahppam ja mujtto– Ij mujte ådå diedojt degu  åvddåla. Ihkap la álkkep dåbddåt gå huomahit.  Huomahit dán aktijvuodan merkaj mujttet  dáhpádusájt jali namájt váni makkirak mujttádus  jali ietjá viehkke. Gå dåbddå de adná detáljajt  birrasin viehkken mujttet.  Giella– Gássjelisvuoda dádjadit, ságastit ja riekta  bágojt gávnnat. Álu buorebut mujttá iednegielav  gå giela majt la maŋŋela iellemin oahppam.     Dájdo- Vuojnno, gullo, happsem ja májsstem  soajtti binnu.      Maŋenagi gå demænssa njåmmu de sjaddá låssåt  mujttet ja dádjadit majt iehtjáda javlli, sierraláhkáj  gå moattes li tjoahken ja avtatnjálmes sáhkadi.  Danen la ájnas gáhttit jut ælla ilá moadda jiena ja  ávastime ma hiemssidi. Álu hæhttu diedojt  gærddádit. Sunji gænna l demænssa soajttá sjaddá  låssåt gássjelis gatjálvisájda vásstedit, tjielggit, ja  iesj subtsastit. De ihkap la vuogas  guládallamvuohke dáhpádusájt gærddádit.  Lagámusájda ja iehtjádijda luluj vuogas ájádallat  gåktu buoremusát guládallat vásádusáj giehttoma  baktu, dádjadit ja liehket dádjadahtte.       Oajvvadusá guládallamij</p>
<p type="listitem">Ane oanegis, álkkes gárgadisájt, ale val abstrakta moallánagájt ja tjielggidusájt  ane.</p>
<p type="listitem">Ale mujtov hásstala, ale gatjáda mujtá gus... ?</p>
<p type="listitem">Ale gatjáda gássjelis gatjálvisájt degu manen...?, gåktu...? ja gut...? ma gájbbedi  mujttá.</p>
<p type="listitem">Liege tjielgas, ane álkkes gielav ja låggŋi avtav ássjev ájgen.</p>
<p type="listitem">Ale buvte dåssjedis ja ávkedis diedojt.</p>
<p type="listitem">Viehkedaste gå guládallam ganuk, valla ale val válde badjel.</p>
<p type="listitem">Ane tjielgga rumájgielav.</p>
<p type="listitem">Liege assten ja ráfen gå aktan lihpit.</p>
<p>Nannidum iesjdåbddo</p>
<p>Hávsskes båttåtja</p>
<p>Juojddáv buktet ja viehkken liehket</p>
<p>Iehtjádij siegen liehket</p>
<p><em type="bold">Referánsa/Oajvvadusá girjálasjvuohtaj: Aldring og helse </em>: <em type="italic">Utfordringer og muligheter – samvær med personer med demens </em>, (2013), <em type="italic">Jeg er minnene mine </em>(2017), Dvd-en <em type="italic">Kommunikasjon og holdninger </em>(2012) <em type="bold">Nasjonalforeningen for folkehelsen </em>: <em type="italic">Håndbok for pårørende </em>(2017) <em type="bold">Utviklingssenter for sykehjem og hjemmetjenester for den samiske befolkningen i Finnmark </em>: <em type="italic">Hva skal jeg gjøre i dag, tro? </em>(2013) </p>
<p><em type="bold">Duodde hásstalusá guládaládijn </em>Muhttijn sjaddi ságastallama ja aktijvuoda sierraláhkáj gássjela danen gå sujna gænna l demænssa ja lagámusán li ållu ietjálágásj dádjadusá diles. Soajttá guokta vuojno dan birra mij la javladuvvam ja dagáduvvam, dile árvustallam ja makkir viehkev dárbaj. Gå la juojddáv vajálduhttám de ij lijssi tjuottjodit mujna la riekta. Moadda lagámusá vájbbi gå sæmmi tiemá ja gatjálvisá gærddáduvvi. Sierraláhkáj la hásstalus gå gáddalussjá ja rædostuvvá (degu vierreájádusá suolavuoda ja jáhkodisvuoda birra). Sæmmi guosská gå sån gænna l demænssa tjielggi ássjijt ja dåmat muhtemij/juoŋga vuoksjuj mij ij la dåppe (tjalmmegæjdo). Dákkir dilen la sierraláhkáj ájnas jut lagámusáj la nágin gej máhtti ságastit ja rádijt oadtjot varresvuohta- ja huksodievnastusás. <em type="bold">Dåbdos ássje viehkken </em>Aj maŋŋel gå la demensav oadtjum lijkkuji ienemusá dahkat dav majt åvddåla li dahkam. Lagámusájda ja iehtjádijda la álu mávsulasj biggit ájnegisá histåvrå, kultuvra ja giela milta ja nali. Oahpes bájke ja gávne ihkap mujtojt båktåli ja li buorre álggon ságastallamij ja aktijvuohtaj. Akta oajvvadus la iesj åvddån buktet oahpes dáhpádusájt, ságastit lahka fuolkij ja ietjá ájnas ulmutjij birra. Ságastallama daj ássjij badjel ma li læhkám ja ájn li ájnnasa iellemin, soajttá nanniji suv histåvråv ja árvov. Ájnas la dádjadit ja vieledit. Ælla agev måttij bágoj duogen aktisasjvuodav dåbddåt. Jus la luonnduj, juhtusijda ja æládusájda tjanáduvvam, de hiehpá dáj birra ságastit. Lagámusá ja iehtjáda máhtti viehkken mujttet. Gå giella hedjun de la mávsulasj ájádallat gåktu máhttá <em type="bold">dájdojt arvusmahttet </em>dakkir láhkáj mij sunji hiehpá. </p>
<p>Gæhttjat gåvåjt ja filmajt oahpes bájkijs ja ulmutjijs. Ávvudallat luonndovásádusáj, giedjegij ja bájnoj åvdås. Gulldalit musihkav, divtajt, lávllagijt ja juojgajt ihkap arvusmahttá lávllot ja dánssut ja aktisasjvuodav ja ávov buktet. Happset ja májsstet oahpes biebmojt ja juhkusijt soajttá viehkken mujttet ja dåhkkidit. Sæmmi ietjá hájaj ja májstaj majt åvdutjis dåbddå. Dåbddåt liekkosvuodav ja galmmasav, ståffajt, ráffijt ja diedon tjuoma baktu gå duohtat dávk mujtojt buktá ja buorre dåbdojt. Labudit mujtojt båktå, ja dålusj tjehpudagá åvddån båhti oahpes dilijn, degu gå dájgev nuoddi, guolbev såbas, slihturijt sujtti jali ihkap dánssu. Gå åttjut dåjmajt ma sunji hiehpi, máhtti lagámusá ja iehtjáda viehkedit hábbmit vásádusájt maj baktu dåbddå ja dåhkkiduvvá. Dát soajttá iesjdåbdov nanni. <em type="bold">Rabásvuohta </em>Jus subtsasta familljaj, rádnajda, rádnájda ja oahppásijda skihpudagá birra de sjaddá álkkep dilev dádjadit. Familja ja værmástahka aj dárbahi oahppat demensa birra váj bukti árkkabiejven viehkedit ja doarjjot. Iehtjádijt iejvvit gudi li muodugasj dilen, ietjas vásádusáj birra subtsastit ja iehtjádij vásádusájt gullat, la ájnas moadda lagámusájda. Sihke varresvuohta- ja huksodievnastusá ja luojvoj siebre li viehkken ietjasa fálaldagáj. Lagámusájskåvlå ja ságastallamjuohkusa li buojkulvisá forajs gånnå lagámusá máhtti buorre rádijt oadtjot ja nubbe nuppes oahppat. Fálaldagáj ja dievnastusáj aktijvuodan la ájnas álgget skihpa ulmutja duogátjijn, iellemvuogijn ja dábij. Jus ulmutja histåvråv ja kultuvrav dåbddå de la dat viehka mávsulasj gå galggá persåvnålasj huvsov ja dåjmajt fállat ma aneduvvi mávsulattjan. </p>
</body></document>
