<document xml:lang="smj" id="no_id"><header><title>Julesámegiella/Lulesamisk</title><genre code="facta"/><author><person firstname="Kurt Tore" lastname="Andersen" sex="m" born="" nationality="nor"/></author><year>2001</year><wordcount>620</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual><language xml:lang="nob"/><language xml:lang="smj"/></multilingual><origFileName>Eksamensdahkam._1.giella.doc</origFileName><metadata><uncomplete/></metadata><version>XSLtemplate  1.14 ; file-specific xsl  $Revision: 1.1 $; common.xsl  $Revision$; </version></header><body><p>Julesámegiella/Lulesamisk</p>
<p>Vuodoskåvlå eksábma jagen 2000</p>
<p xml:lang="nob">SÁMEGIELLA VUOSTASJGIELLAN</p>
<p xml:lang="nob">Statens utdanningskontor i Oslo og Akershus - Eksamenssekretariatet</p>
<list><p type="listitem">OASSE</p>
</list><p>Dahkamus mij galggá tjoavdeduvvat </p>
<list><p type="listitem">Mańep bielen vuojná almmulasj tjállusav majt muhtem sáme suohkan álmmugij</p>
</list><p>sáddij. Tæksta l sáme- ja dárogiellaj tjáledum dajna gå Sámelága giellanjuolgadusáj milta le suohkanij vælggogisvuohta dav dahkat, gå giela dálla li avtaárvulattjan sjaddam.</p>
<p>Goappá giellaj dån dáv álmmulasj diehtotjállagav lågå? Tjále tevstav gånnå tjielggi sivájt manen la válljim nav gåktu la válljim.</p>
<p>Vállji dássta muhtem sáme mediav, ja tjále dåhku ietjat vuojnojt låhkkegirjjen.</p>
<p>Sjáńńar: Låhkkegirjje</p>
<p xml:lang="nob">IDJARUOVDASIS </p>
<p>Kárášjoga gieldda aktan bulkijn sihtá idjavájaldimij álgget Kárášjogan ájllegijt.</p>
<p>Oanegattjat javladum la idjavájaldibme gå æjgáda ja ållessjattuga ájllegijt vájaldi sajijt gånnå máná ja nuora æjvvali.</p>
<p>Ulmme l hieredit ja vájdodit gárramijt, vahágijt ja vahágahttemijt ja aj nuorajda vaddet máhttelisvuodajt oadtjot ållessjattugij aktijvuodav.</p>
<p>Le gus dujna miella dási? Dievde ja vatte vásstádusoasev Shellaj, bulkkekåntåvrråj, suohkana dievnastuskåntåvrråj, suohkanguovdátjij jali válde aktijvuodav barggojuohkusijn , jus ienebuv sidá diehtet.</p>
<p xml:lang="nob">----</p>
<p xml:lang="nob">----</p>
<p>Sidáv idjaruovdagissan årrot</p>
<p>Namma:</p>
<p xml:lang="nob">(TJÁLE STUORRABOKSTAVAJ)</p>
<p>Muv jåvså dán telefåvnån:</p>
<p xml:lang="nob">II-OASSE </p>
<p>Vállji avtav dahkamusáv </p>
<list><p type="listitem" xml:lang="nob">FIEVRO</p>
</list><p>Gehtjada tækstatjoahken fievrrogåvåjt ja ane dajt jali avtav dajs mujton tækstatjáledijn.</p>
<p>Tjále tevstav gånnå giehto makkár ájádusá miellasit båhti gåvåjt gehtjadijn</p>
<p>jali</p>
<p>Tjále majt muhtem fievrro mujttádahttá duv iellemin.</p>
<p>Mierreda iesj sjáńńarav ja bajelttjállagav. Bieja nr. 1 duodden dasi. </p>
<list><p type="listitem" xml:lang="nob">SÁMEGIELLA</p>
</list><p>Tækstatjoahken la låhkåm dålusj ja dálásj almmulasj mærrádusájt sámegiela birra.</p>
<p>Sámegiela dille sebrudagán la ållu rievddam 1898-jahkásasj giellanjuolgadusá mærrádusás, dálásj Sámelága giellanjuolgadusáj gáktuj, ma mierredi sáme- ja dárogielav avta ja sæmmi árvulasj almmulasj giellan Vuonarijkan. Åhpaduslága baktu aj li sámijn riektá oadtjot åhpadusáv sámegiellaj ja/jali sámegielan.</p>
<p>Tjále gåktu dån åtsådalá sámegielav bæjválasj iellemin, ja gåktu jáhká sámegielajn boahtteájggáj manná.</p>
<p>Mierreda iesj sjáńńarav.</p>
<p>Gávna iesj bajelttjállagav ja bieja duodden dasi nr. 2 </p>
<list><p type="listitem" xml:lang="nob">SÁMEBIKTASA</p>
</list><p>Gehtjada bivtasgåvåjt tækstatjoahken.</p>
<p>Gáppte ja ietjá sámebiktasa lidjin dålen bæjvvásasj gárvo ulmutjijda, valla uddni li da vargga dåssju hærvvagárvo sjaddam.</p>
<p>Nuoraj bláde ”Š” sihtá diehtet majt nuora usjudalli sámebiktasij ano birra. Tjále ságájdahttemav soames nuorajn dán tema birra.</p>
<p>Sjáńńar: Ságájdahttem</p>
<p>Mierreda iesj bajelttjállagav. Bieja duodden dasi nr. 3 </p>
<p>4) JUOJGA </p>
<p>Tækstatjoahken li tevsta juojggama birra, duola dagu ”Guhkev gulliv suv juojgav” ja gå Guovdageainnu skåvllåstivra buorggu juojggamis skåvlån.</p>
<p>Giehto mij la Ingá Márjá oajvveájádus juojggama birra ártihkkalin ”Guhkev gulliv suv juojgav”. Le gus dån sæmmi mielas gå sån, vaj illa?</p>
<p>Tjále ártihkkalav gånnå giehto ietjat vuojnoj birra juojga hárráj ja argumenteri ietjat vuojnojt.</p>
<p>Gávna iesj tækstasit bajelttjállagav, ja tjále dasi duodden nr. 4 </p>
<list><p type="listitem" xml:lang="nob">SÁMEÁLMMUKBIEJVVE</p>
</list><p>Guovvamáno 6. biejvve l Sámeálmmukbiejvve.</p>
<p>Duv klássa galggá gæhttjalit boahtte jáhkáj dav biejvev ásadit. Duv li gåhttjum dan bæjvváj hålav tjállet.</p>
<p>Gå hålav tjálá, de mujte gulldaliddjijt buorástahttet ja ane temav mujton. Mujte aj gejda håla ja usjudalá majt ulmutja duv hålas vuorddi. Hålan galggá soameslágásj ássje mav giehtadalá, massta diedojt juogá. Tjále hålav navti vaj gulldaliddjij miellaj tjágńá, juogu de ávvudahttá, måvtåstuhttá, hásstal jali suhttadahttá. Håla giehtje máhttá årrot duola dagu ietjat sávadusá jali gulldaliddjijda arvusmahttema.</p>
<p>Ane hålan persåvnnålasj, bæjválasj giehppis gielav. Ietján la hoalláj ájnas adnet ietjas sjuggelisvuodav. Buoremus la jus hålan ælla moadda oajvveássje.</p>
<p>Sjáńńar: hålla</p>
<p>Gávna iesj tækstasit bajelttjállagav, ja tjále dasi duodden nr. 5 </p>
<list><p type="listitem" xml:lang="nob">DIKTA/JUOJGGAMTEVSTA</p>
</list><p>Vállji tækstatjoahkkes avtav diktav/juojggamtevstav. Analyseri tevstav; man birra l duv mielas dikta/juojggamtevsta sissŋálasj sáhka, ja gåktu åvddånbuktá tjálle temav?</p>
<p>Sjáńńar: Diktaanalyjssa</p>
<p>Bieja tækstasit bajelttjállagin dikta/juojggamtevsta. Tjále dasi duodden nr. 6 </p>
<list><p type="listitem" xml:lang="nob">NUORAJ BERUSTIME</p>
</list><p>Ájgge l áhkut ja ádját nuorravuoda rájes rievddam, ja navti li de dallusj ja dálásj nuoraj berustime ållu ietjálágátja.</p>
<p>Majt dálásj 15-16 jahkásasj sáme nuora berusti?</p>
<p>Tjále tevstav dan birra. Mierreda iesj sjáńńarav.</p>
<p>Gávna iesj tækstasit bajelttjállagav, ja tjále dasi duodden nr. 7 </p>
<list><p type="listitem" xml:lang="nob">ÆLÁDUSÁ</p>
</list><p>Tækstatjoahken vuojná gatjálvis la makta sámijn la åmastumriektá Finnmárko duoddarijda. Le gus mijá bájkijn aj sámijn åmastumriektá várijda ja duoddarijda?</p>
<p>Tjále tevstav ja argumenteri ietjat vuojnoj åvdås.</p>
<p>Sjáńńarav mierreda iesj.</p>
<p>Gávna iesj tækstasit bajelttjállagav, ja tjále dasi duodden nr. 8 </p>
</body></document>
