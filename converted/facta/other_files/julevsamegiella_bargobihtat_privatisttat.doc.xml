<document xml:lang="smj" id="no_id"><header><title>2001` VUOĐĐOSKUVLLA  LOAHPP AGEAHČČALEAPMI</title><genre code="facta"/><author><person firstname="" lastname="Sametinget opplæringsavdelingen" sex="unknown" born="" nationality=""/></author><year>2001</year><wordcount>1092</wordcount><conversion_status type="standard"/><availability><free/></availability><submitter name="Børre Gaup" email="borre.gaup@samediggi.no"/><multilingual><language xml:lang="nob"/><language xml:lang="smj"/></multilingual><origFileName>JULEVSAMEGIELLA___BARGOBIHTAT_PRIVATISTTAT.doc</origFileName><metadata><uncomplete/></metadata><version>XSLtemplate  1.14 ; file-specific xsl  $Revision: 1.1 $; common.xsl  $Revision$; </version></header><body><p>Julevsámegiella 1.giellan/Lulesamisk 1.språk</p>
<p>Dahkamusá/Langsvarsoppgaver</p>
<p xml:lang="nob">VUODOSKÅVLÅ EKSÁBMA JAGEN 2001</p>
<p xml:lang="nob">SÁMEGIELLA VUOSTASJGIELLAN</p>
<p xml:lang="nob">DAHKAMUSÁ PRIVATISTAJDA</p>
<p>Nuora</p>
<p xml:lang="nob">Bilde nr. 01</p>
<p xml:lang="nob">Læringssenteret</p>
<p xml:lang="nob"><em type="bold">DAHKAMUSÁV MAHTA VÁLLJIT </em></p>
<p>Dánna ij la tækstatjoahkke, ij ga gárvedimájgge, valla li farra guhkep tevsta ma tjuovvu. Viehkkenævo: Báhkogirje ja Sámegiela giellaoahppa.</p>
<p>Ájgge eksábmaj: 5 tijma ja 15 min.</p>
<p>Vássteda dåssju <em type="italic">avtav </em>dahkamusáv. </p>
<p><em type="bold">1) Nuora manojn </em></p>
<p>Dájt mańemus jagijt li sáme nuora ålggorijkajt mannagoahtám guosseoahppen, nuppij nuorajt guossidime. Dåppen åvdåsti sámijt ja sáme kultuvrav. Ja de ietja vat guossijt oadtju rijkajs gånnå li mannam.</p>
<p>Min Áigi nr. 53/2000 tjállá gå Gáregasnjárga skåvllå besaj Frankrijkkaj <span type="quote" xml:lang="nob">"Children of the earth"</span> prosjevta baktu.</p>
<p>Ij lim makkirik lájkástallammanno, lej juoga mij dahpáduváj juohkka biejve. Stuorra oasse prográmmas lij álggoálmmukmánájda oahpastuvvat guhtik guojmmásijda, oahpástuvvat iesj guhtik kultuvrraj, gåtsedit rásismav ja nannit gierddisvuodav ietjá álmmuktjerdajda. Gáregasnjárga máná lidjin duodjevuosádusáv ja oahppogirjjevuosádusáv dahkam, ja iehtja tjuorggam gåvvåvuosádussaj. Sij lidjin aj sjuohpanijt fáron válldám sjuohppama åhpadibmáj, ja sij juojgastin aj váj dan láhkáj sámekultuvrav vuosadádallin.</p>
<p>(Min Áigi nr. 41 ja nr.53/2000 reportasjja l oaneduvvam ja hiebaduvvam)</p>
<p>Dávgi-sámi nuorajráde ájrrasa li Genevan mannam. Dávgi la Vuonarijka, Svieriga, Suoma ja Russlánda nuorajsiebrij aktisasjbarggosiebrre. Mano ulmme l oahpástuvvat álggoálmmukássjij, ja gåktu barggát ONa ja gasskarijkkalasj oajválattjaj háldadusáj vuosstuj.</p>
<p>Sij mannin Eurohparáden Strasburgan, European Youhtcenter:in ja Ulmusjrievtesvuodajriektán gånnå giehttun 4 rijkaj sámij nuoraj dilij birra.</p>
<p>Genevan vas mannin ONan, tjuovvun tjåhkanimijt ja diedon juohkin diedojt sámeássjij birra. Duola dagu subtsastin man gássjel la uddni bierggit árbbedábálasj æládusáj, ja gåktu nievres bálkká nággi sijáv jåhttåt ierit sámeguolvojs.</p>
<p>-Ietjam mielas buoragit aktan åvdåstijma sámenuorajt, javllá Jáhkovuotnalasj (Finnmárkos) Per Ivar Henriksen.</p>
<p>(Sagat nr. 90/2000 reportasjja l jårggåluvvam ja hiebaduvvam)</p>
<p>Tjále tevstav gånnå subtsasta majt nuora oahppi guhtik guojmmásis. Tjielggi aj ma duv mielas li dakkir manoj ulme. Mańutjissaj tjále gåsi dån lidji sihtat vuolgget ja majt hálijda vásedit jus dunji fálladuvvá muodugasj manno. </p>
<p>Sjáńńar: Vállji iesj Tjále bajelttjállagav ja dasi duodden nr.1</p>
<p><em type="bold">2) Dåbtos ulmusj </em></p>
<p xml:lang="nob">Bilde nr. 49</p>
<p>Dån la duola dagu Š-bláde åvdås barggamin ja la bæssásjmárnadin Sámeednamin. Dåhku l aj soames dåbtos ulmusj boahtám. Dån galga suv ságájdahttet.</p>
<p>Tjále ságájdahttemav.</p>
<p>Sjáńńar: Ságájdahttem Bieja dan dåbtos ulmutja namáv bajelttjállagij ja dasi duodden nr. 3 <em type="bold">3) Dikta </em></p>
<p>Lågå dájt diktajt.</p>
<p>Varraváre</p>
<p>vijddáni</p>
<p>rubmahav tjadádi</p>
<p>iellemvadde</p>
<p>Ábmut soabttsu suv lunna</p>
<p>ja ij máhte ietján</p>
<p>gå lijkkut sunji</p>
<p>ja diedá majt dagáj?</p>
<p>- giedjek-sájov sáddjij</p>
<p xml:lang="nob">vinndeginis</p>
<p>mij luluj sjaddat</p>
<p>dasik máhttsá</p>
<p>garra ednamijs</p>
<p xml:lang="nob">(Girjes <em type="italic">amuk..Den fremmede </em>, Th. Blaasværs forlag: </p>
<p>Tjálle: Stig Gælok)</p>
<p>gieresvuohta</p>
<p>ij boade åtså</p>
<p>ájnat juhtsá</p>
<p>gå vuolggá bádan</p>
<p xml:lang="nob">vatte vil akti</p>
<p>båttåtjav iellemistat</p>
<p>dåssju dåbdo diehti</p>
<p>iehtseduvvam</p>
<p>soabmásis gut la lahka</p>
<p>(Girjes <em type="italic">gålmåsuorak </em>, bágo o.s: </p>
<p>Tjálle: Kåre Tjihkkom)</p>
<p>dujna gænna l gieresvuohta</p>
<p>giese muv bajás</p>
<p>dájs juovajs</p>
<p>guláv lieggasav</p>
<p>liegga giedav</p>
<p>muv ratte vuosstij</p>
<p>mån æhtsáv duv</p>
<p>(Girjes <em type="italic">O, Oarjjevuodna </em>. Jårgalæddji Å.s: </p>
<p>Tjálle: Stig Gælok)</p>
<p>Gå iehket germudahtjá, ja gájka oaddádi</p>
<p>de dahpav mån goadenim uvsav.</p>
<p>Ja tsitsátja, de nåhkådi guhtik biesenis,</p>
<p>De tjańa dån goahtásit adjáj.</p>
<p>Val mańńela iv diede gåk ájgev gållådit,</p>
<p>Jut guhka ijájt åhtsålav gieres rádnatjam.</p>
<p>De ij la mujna oaddátjit miella.</p>
<p>Dál tjuottjo åvdån spiedjila, vuoptajt rájddamin</p>
<p>-nåv stuorre ja alvos la duv tjalmme.</p>
<p>De svahtjá ma duv vájmmo. Majt åhtsål vájmmo duv?</p>
<p>-Dav i ájn dån vásstedit máhte!</p>
<p>Jut aktak ij la oadtjum duv lahka boahtet ájn.</p>
<p>Ja ståvlå badjel gahtsahi biktasattja duv.</p>
<p>Duv vuolppo, duv guobátja, duv gierdde.</p>
<p>Juo l germudimen buoldan, ja tjaktja l boahtemin,</p>
<p>Ja russna l lávvamin giettij miehtáj.</p>
<p>Gåjt miehttsebálggáj nanna li moattes tjádjánam.</p>
<p>Ja nástája tjuovggagåhti iján.</p>
<p>Na jus i máhte iehkedij boahtet rádnatjam,</p>
<p>De diededaste muv goassa dån boadá vat.</p>
<p>Mån iv la duv vuojnnám juo ådno.</p>
<p>Tækste ja tjuojalvis: Arnulf Øverland.</p>
<p>Sábmáj: Kurt Tore Andersen/Kåre Tjihkkom.</p>
<p>Girjes <em type="italic">Hańńá boade gáddáj </em>. Th.Blaasværs forlag. </p>
<p><em type="bold">Gijtov </em></p>
<p>Hálijdav gijttet duv</p>
<p>gå dån le dánna muv lunna</p>
<p>Galga diehtet</p>
<p>agev le</p>
<p>muv ájádusájn, gånnå de littja</p>
<p>Gijtov gå dån le</p>
<p>álu læhkám danna</p>
<p>gå lev dárbaham duv</p>
<p>Gijtov gå oattjov</p>
<p>luohtedit dunji</p>
<p>Galga diehtet</p>
<p>mån lijkkuv dunji </p>
<p>Iv máhte dav bágoj giehttot</p>
<p>Muv vájmon le dunji stuorra ladnja</p>
<p>mij agev galggá liehket duv</p>
<p>Dån le gájkka gålles divrrasabbo, ieddne!</p>
<p>(Tjálle: abl-95, girjes: <span type="quote">«Speadjalat-divttat ja noveallat»</span>, Davvi Media o.s)</p>
<p>Vállji guokta dajs. Buohtastahte da guokta diktaj sisanov/temav ja tjále tevstav gånnå diktaj tema la vuodon. </p>
<p>Sjáńńar: Vállji iesj Tjále bajelttjállagav ja dasi duodden nr. 2.</p>
<p><em type="bold">4) </em><em type="bold">Nuora gållådi </em></p>
<p>Tjále tevstav gånnå árvustalá tjuottjodisáv <span type="quote">“Nuora gållådi viehke ienep rudájt gå ållessjattuga”</span>. Galga aj åvddånbuktet ietjat vuojnojt.</p>
<p>Sjáńńar: Vállji iesj Tjále bajelttjállagav ja dasi duodden nr. 4.</p>
<p xml:lang="nob">Bilde nr. 50</p>
<p xml:lang="nob"><em type="bold">5) <span type="quote">”Gunábahta ja gånågisbárnne”</span> </em></p>
<p>Subttsasij gulá álu Gunábahta ja gånågisbárne birra. Tjále tevstav mij hiehpá bajelttjállagij.</p>
<p>Sjáńńar: Vállji iesj</p>
<p>Bieja bajelttjállagav “ Gunábahta ja gånågisbárnne ” ja dasi duodden nr. 5 </p>
<p><em type="bold">6) Biejvvegirjje </em></p>
<p>Værálda dåbdosamos biejvvegirjje l majt juvdálasj næjttso, Anne Frank, tjálij mańemus værálddoaro ájgen, gån sån aktan suv famlijajn hæhttuj tjiekusin årrot.</p>
<p>Biejvvegirjjáj tjálij sihke bæjválasj dáhpádusáj birra ja ietjas ájádusájt duon dán ássjáj.</p>
<p xml:lang="nob">Bilde nr. 08</p>
<p>Dujna l aj biejvvegirjje gåsi tjálatja juohkkalágásj dáhpádusáj birra ja ietjat ájádusájt.</p>
<p>Tjále biejvvegirjev avta jali guokta bæjvváj.</p>
<p>Sjáńńar: Biejvvegirjje. Bieja bajelttjállagav <em type="italic">Biejvvegirjje </em>ja dasi duodden nr. 6 </p>
<p xml:lang="nob"><em type="bold">7) Pin-up </em></p>
<p>Lågå <span type="quote">“Gehtja gåk Ánde gárvot”</span></p>
<p>Binná rudájs Sáme ednamin dahká mijáv juohkkaláhkáj kreatijvvan. Nåv gåk diehtebihtit ælla miján rat oahppamnævo. Ja ij gus de hieba ávkástallat ávnasijt moadda láhkáj, nåv gåk Ande Somby <span type="quote" xml:lang="nob">”pin-up”</span> gåvå?! Dánna jårggålip dåssjo gåvåjt nuppe guovlluj. Dassta ihtá mánnágirjje <span type="quote">”Gehtja gåk Ánde gárvot”</span>. </p>
<p>Sáme ednama: Juks-áhkká</p>
<p>Girjje álggá dála náv: ”Ánde la tjuodtjomin sisbåvsåj mańńela gå nuoladij. Sån sihta dálla gárvodit, ja ij la dal dat nåv gássjel. Gehtja gåk Ánde tsåggo båvsåjt. Ja sån náhká skirtov aj tsåggåt.</p>
<p>-Valla Ánde! Ale gahperav tsåkkå åvdål gå skirtov la tsåggåm! </p>
<p>Vuostak avtav sasev, ja de nuppev sasev. Oajvev galga tsåggåt dan rájggáj mij la sasij gaskan. Dálvváj gå tjoassku, de ájggu Ánde muoddáv gárvvunit. Gehtja ja åhpa gåk Ánde gárvot”. </p>
<p>Páhperdoahkko Ánde</p>
<p>Girje namma? <em type="bold">“ </em>Gehtja gåk Ánde gárvot <em type="bold">”. </em>Ánde sajttaj aj dåbdos doktorjurissta ja åvddågåvvå ållo sáme mánájda. Vuordáv ij gus aktak páhperdoahkov Ándis dagá, váj iehtja bessi gárvodit ja nuoladit Ándiv, diedon vuostak gatjálvis makkir dálkke l ålggon.. </p>
<p>Dánna máhtá aj biedjat</p>
<p><em type="italic"><span type="quote">“Ánde guhka vuoptaj”</span>, </em><em type="italic"><span type="quote">“Ánde oanes vuoptaj”</span> </em>, <em type="italic"><span type="quote">“Ánde afrobárgáldagáj”</span> </em>j.n.v. Máhtá aj iesj biesskedit biktasijt <span type="quote">“Ándij”</span>, jus sidá muhtem <span type="quote">“ietjálágásj”</span> stijlav Ándij. </p>
<p>Ale suorggana..</p>
<p>Jus mánná hådjan Ándij jali jus li ietjá åvddågåvå gå láhkatjiehppe, de ale suorggana. Miján la ham ålles bállotjiektjamjuogos Guovdageainnon .. Dav juoga Sámedikke åhpadusåssudahkaj.</p>
<p>Min Áigi nr. 7/2001</p>
<p xml:lang="nob">Bilde nr. 51</p>
<p>Mij la sáme <span type="quote" xml:lang="nob">”pin-up”</span>? Diedá gus? TV prográmma <em type="italic">Kákáos </em>le gåhttjum duv hållat sáme <span type="quote">“pin-up:aj”</span> birra. </p>
<p>Tjále kåserija - jali ironijatevstav <span type="quote">“pin-up:aj”</span> birra.</p>
<p>Sjáńńar: Kåserija jali ironija Bieja bajelttjállagav <span type="quote" xml:lang="nob">“Pin-up”</span> ja dasi duodden nr. 7</p>
</body></document>
