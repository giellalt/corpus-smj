<document xml:lang="smj" id="no_id"><header><title>MÁNNÁSUODJALUS. Máná buoremussaj</title><genre code="facta"/><author><person firstname="" lastname="bufdir.no" sex="unknown" born="" nationality=""/></author><year>2015</year><wordcount>1064</wordcount><conversion_status type="standard"/><availability><license type="standard"/></availability><origFileName>https://www.bufdir.no/global/Barnevernet_Til_barnets_beste_Brosjyre_LULESAMISK.pdf</origFileName><parallel_text xml:lang="nob" location="barnevernet_til_barnets_beste.pdf"/><parallel_text xml:lang="sma" location="maanavaarjelimmie_maanan_booremossese.pdf"/><parallel_text xml:lang="sme" location="manaidsuodjalus_mannai_buoremussan.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>MÁNNÁSUODJALUS</p>
<p>Máná buoremussaj</p>
<p>Mánnásuodjalus galggá vaddet mánájda, nuorajda ja familjajda viehkev ja dårjav gå li gássjelisvuoda sijdan jali gå sijdda jali mánná dárbaj viehkev mánnásuodja - lus (buojkulvissan ulmutjahttemgássjelisvuoda, gárramvuoda). Æjgdij åvdåsvásstádus la mánájdiska huksat. Val a jus æjgáda muodástuvvaba jali sunnun li gássjelis vuoda, de galggá mánnásuodjalus viehkedit vaj mána ja nuora oadtju dav huvsov majt dárbahi.</p>
<p>Mánnásuodjalus galggá sihkarasstet vaj máná ja nuora gudi viessu dakkár vidjurij ma máhtti sijá varresvuodav ja åvddånahttemav vahágahttet, oadtju viehkev ja huvsov riekta mudduj, ja viehkedit vaj máná ja nuora oadtju jaskugis vidjurijt bajássjattadijn.</p>
<p>Máná buoremussaj Mánnásuodjalus viertti álgget danna mij la buoremus mánnáj. Muhttijn soajttá dat mannat æjgádij mielaj vuossti. Mánnásuodjalus galggá åvdemusát viehkedit ja doarjodit æjgádijt vaj ietja sjaddaba buorre huvsulattjan mánájdiska. Jus dát viehkke ij la nuoges, jali æjgádij gássjelisvuoda li ilá stuore, de máhttá sjaddat darbbo mánájt iehtjádij hál duj doalvvot oanep jali guhkep ájggáj.</p>
<p>VUONA MÁNNÁSUODJALUS</p>
<p>Divna soajtti soames bále viessomájgenis gássjelis vidjurijda boadádal at, gå le dárbbo viehkes ja dårjas mánájdisá huksat. Dakkár båttåjn la mánnásuodjalusá åvdåsvásstádus familjav viehke dit.</p>
<p>Moattes adni gássjelissan guládallat mánnásuodjalusájn, danen gå balli mánná valdeduvvá sijás. Mánav iehtjádij hállduj doalvvot le viehka alvos dáhpádus goappátjagá mánnáj ja æjgádijda. Dan diehti vierttiji liehket sierra oare vaj nåvti galggá sjaddat.</p>
<p>Jus dárbaha viehkev mánnásuodjalusás, de máhtá skuolggat dan suohkanij gånnå åro ja ádnot sgastallamav. Gå sgastallamij boadá, de mánnásuodjalusá siegen guoradalá makkár dárbo li viehkes ja dårjas duv familljaj.</p>
<p type="listitem">Ienemus oasse sijás gudi oadtju viehkev mánnásuodjalusás oadtju viehkev sijdan vaj máná ja  æjgáda bukti aktan viessot. Dát gåhtjoduvvá viehkkedoajmman, ja máhtti liehket buojkulvissan:</p>
<p type="listitem">ráde ja bagadusa familljaj</p>
<p type="listitem">æjgátjuohkusa</p>
<p type="listitem">oatsodiddje</p>
<p type="listitem">biednikviehkke mánnágárddesadjáj</p>
<p type="listitem">biednikviehkke asstoájggeårnigij (SFO/AKS)</p>
<p type="listitem">biednikviehkke asstoájggedåjmajda jali juoga ietján</p>
<p type="listitem">giehpedibme ájllegijt / guossidimsijdda</p>
<p>MIJÁN LI GÁSSJELISVUODA,</p>
<p>MÁHTTÁ GUS MÁNNÁSUODJALUS VIEHKEDIT?</p>
<p>Máhttelis la aj ádnot viehkev familljasuodjalimkontåvråjn.</p>
<p>Dåppe máhtti familja oadtjot bagádusáj ja ságastallamijt árggabiejve gássjelisvuodaj birra, ja gå li gássjelisvuoda, rijdo jali vuorrádisá familjan.40 prosenta divna mánajs gudi oadtjun viehkev mánnásuodjalimes jagen 2012 oadtjun rádijt ja bagádusájt. 20 prosenta oadtjun fálov guossidimsijdajda ja 19 prosenta mánájs oadtjun ekonomalasj doarjjadårjajt. Badjel 80 % divna mánájs majda mánnásuodjalibme oassálasstá, oadtju luojvoj viehkkedåjmajt. (SSB)</p>
<p>Ieddnen jali áhttjen ihkap balá mánnásuodjalusájn ságastimes. Ráddnán, berrahin, åhpadiddjen jali muodugattjan dån ihkap juorrula ja balá sehkanimes.</p>
<p>Jus soames ij ságasta de soajttá máná ja æjgáda e oattjo dav viehkev ja dårjav majt dárbahi, ja mij la sidjij rievtesvuohta oadtjot lága milta.</p>
<p>Ale balá bájkálasj mánnásuodjalusájn ságastimes. Skuolka ja giehto gássjelisvuodas ja mårråhis. Mánnásuodjalusá fáhkaulmutja máhtti dunji vaddet moadda buorre ráde ja oajvvadusá gåktu galga dåmadit ja gåktu sij máhtti viehkedit jali sijáv gejs mårråha.</p>
<p>Jus la duv mielas unugis mánnásuodjalusájn ságastit, de máhttá juogu sosiállaåhpadiddje, varresvuohtasujtár, radediddje jali ietjá ållessjattuk viehkedit duv dájna.</p>
<p type="listitem">Máhtáv gus liehket namádibmen gå diededav?</p>
<p type="listitem">Iesj máhta mierredit jus sidá namádibmen liehket gå ságasta mánnásuodjalusájn.</p>
<p type="listitem">Iesj máhtá mierredit jus sidá ássjev diededit namadibmen, vaj mánnásuodjalus jali ga  æjgáda diehti guhti diedet. Mujte val familjan la máhttelisvuohta diedádusav låhkåt,  jus dån buojkulvissan tjálá dån la máná siessá, de soajtá dåbdåduvvat álkkes láhkáj.</p>
<p type="listitem">Jus i sidá namádibmen liehket, de soajtti æjgáda oadtjot diehtet guhti le mårråhav  diededam mánnásuodjaslussaj.</p>
<p>MÅRÅSTAV SOAMES MÁNÁJN GEV DÅBDÅV.</p>
<p>GALGAV GUS MÁNNÁSUODJALUSÁJN SÁGASTIT?</p>
<p>Mánnasuodjalus álu oadtju skuolkanav jali girjev gånnå soames giehttu sån jáhkká juoga ij la buorre soames mánán jali familjan. Dákká gåhtjoduvvá måråjdiedádussan. Mánnásuodjalusán la vælggogisvuohta måråjdiedádusáv tjadádit ja merustallat jus ássje galggá guoraduvvat ienebut jali ij.</p>
<p>Jus mánnásuodjalus gávnná oarev ássjev lagabut guoradallat, de soajttá mánnasuodjalus guládallat sujna guhti le diededam vaj ienep diedojt oadtju man diehti måråjdiedádus la rájadum.</p>
<p>Ietjá bálijt ij la mánnásuodjalusán dárbbo dassta, ja ságas njuolgga máná æjgádij vaj guoradallá ássjev vijdábut. De gåhtjoduvvi æjgáda sagastibmáj juogu kontåvrån jali sijdan. Jus mánnásuodja lus boahtá guossáj sijdan, de rájaduvvá vuostak girjje diedádussan mánnásuodjalus boahtá guossáj.</p>
<p>Gå æjgáda iejvviji mánnásuodjalusá barggev, de oadtjoba såj diedojt måråjdiedádimes, ja álu ja dájvváj oadtjoba ietja låhkåt dav. Gå såj libá oadtjum ienep diedojt måråjdiedádusás, de sáhkadi mánnásuodjalusá bargge ja famillja dassta mij la tjáledum. Álu sihtá mánnásuodjalus aj sáhka dit iehtjádij gudi dåbddi mánáv ja familjav, buojkulvissan varresvuohtaguovdatjijn, mánnágárdijn, skåvlåjn, PP-dievnastusájn ja muodugattjajn.</p>
<p>Guoradallamij baktu galggá mánnásuodjalus gávnadit jus la dárbbo ássjev oatsodit jali ij.</p>
<p>MIJ DÁHPÁDUVVÁ GÅ MÁNNÁSUODJALUS OADTJU</p>
<p>MÅRÅJDIEDÁDUSÁV SOAMES MÁNÁ JALI FAMILJA BIRRA?</p>
<p type="listitem">Æjgáda gej lunna mánná årru, ja æjgáda gejn la æjgáda åvdåsvásstádus, li oassálasste  mánnásuodjalusássjen. Jus dån la oassálasste ássjen, de la dujna:</p>
<p type="listitem">Rievtesvuohta ássje dokumentajt gæhttjat</p>
<p type="listitem">Rievtesvuohta gujddit mánnásuodjalusá mærrádusájt</p>
<p type="listitem">Rievtesvuohta oassálasstet Fylkkanammadusá tjåhkanimen ja javllat majt miejnni</p>
<p type="listitem">Rievtesvuohta nåvkå advokáhttavæhkkáj ássjijn Fylkkanammadusán ja riektán</p>
<p type="listitem">Rievtesvuohta gujddit Fylkkanammadusá mærrádusájt ja doalvvot dajt duobbmoståvlåjda</p>
<p type="listitem">Rievtesvuohta ádnot mærrádus mánav duv háldos válldet fámoduhteduvvá</p>
<p>ÆJGÁDIJ JA ÅVDÅSTIDDJIJ RIEVTESVUODA</p>
<p>GÅKTU GULÁDAV MÁNNÁSUODJALUSÁJN?</p>
<p><em type="bold">Girjev tájllet </em>Dån máhtá rádjat tjálalasj måråjdiedádusáv påstajn, gånnå giehto dujna le dárbbo viehkes ja hálijda mánnásuodjalusájn æjvvalit. Máhtá aj rádjat tjálalasj diedádusáv påstajn jus måråsta soames mánás. De hæhttu tjállet vehik mij la gássjelisvuohtan, gesi guosská ja gåktu mánnásuodjalus máhttá oadtjot aktijvuodav sujna gesi guosská. </p>
<p>AN:A MÁNNÁKONVENSJÅVNNÅ</p>
<p>Konvensjåvnnå javllá gájkka ulmutja nuorabu gå 18 jage li máná, ja låvdaduvvi Mánná konvensjåvnås.</p>
<p type="listitem">MÁNÁJ RIEVTESVUODA:</p>
<p type="listitem">Gájkka máná li riegádam friddja ulmutjin ja siján la avta árvvo.</p>
<p type="listitem">Gájkka mánajn la rievtesvuohta nammaj ja nasjonalitehttaj.</p>
<p type="listitem">Gájkka mánajn la rievtesvuohta suodjáj.</p>
<p type="listitem">Gájkka mánájn la rievtesvuohta buoremus varresvuohtavæhkkáj gå máhttelis ja nuoges-vuohtaj biebmojs ja juhkusijs.</p>
<p type="listitem">Gájkka mánajn la rievtesvuohta vuojnodisá buktet ja vieleduvvat.</p>
<p type="listitem">Gájkka mánájn la rievtesvuohta skåvlån mannat.</p>
<p type="listitem">Gájkka mánajn la rievtesvuohta stuvssit, asstoájggáj ja vuojŋadit.</p>
<p type="listitem">Gájkka mánajn li avta rievtesvuoda.</p>
<p><em type="bold">Skuolkkat </em>Dån máhtá aj skuolggat mánnásuodjalussaj dan suohkanin gånnå mánná/nuorra årru. Gå skuolka, de oattjo ságastit soabmásijn mánnásuodjalusán massta måråsta. De máhtá oadtjot rádijt ja oajvvadusájt majt máhtá vijddábut dahkat. Máhtá aj liehket namádibmen. </p>
<p><em type="bold">Æjvvalibme </em>Sjiehtada ájgev ságastallamij. Moadda mánnásuodjalusdievnastusá li lijggodam ájgev ráde- ja bagádallamságastallamijda. Jus dakkir ságastallamav sidá, de skuolka suohkana mánnásuodjalussaj ja gatjáda jus siján la assto duv iejvvit. Dakkár ságastallambåttåj oattjo giehttot massta måråsta, ja máhtá oadtjot bagádusájt gåktu máhtá vijddábut dahkat. Dån oattjo aj válldet fáron soabmásav doarjodiddjen. </p>
<p>JUS DUJNA LE DÁRBBO DÅLKÅS, DE MÁHTÁ DÅLKÅV ÁDNOT</p>
<p>FAMILLJARÁDÁDALLAMA Dábij milta le mánnásuodjalus mij mierret mij galggá dáhpádallat mánnásuodjalimássjijn.</p>
<p>Familja ma li gássjelis dilen máhtti aj oadtjot viehkev tjadádittjat familljarádádallamav. Fámilljarádádallam la tjåhkanibme gånnå famillja tjåhkan berrahij ja iehtjádij gudi li ájnnasa mánnáj. Famillja sjiehtat mij sijá mielas bierri dagáduvvat vaj sjaddá buorep mánnáj ja familljaj, ja ságastallat dássta mánnásuodjalusájn.</p>
<p>Jus dån la vásedam juojddáv mij la baldedahtte jali unugis dáhpádus, jali jus dujna jali soames iehtjádin gev dåbdå li vuorrádisá familjan - guládalá mánnásuodjalusá vávtajn jali skuolga <em type="bold">hiehteskuolganav 116 111 </em></p>
</body></document>
