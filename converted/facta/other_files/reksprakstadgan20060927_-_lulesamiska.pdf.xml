<document xml:lang="smj" id="no_id"><header><title/><genre code="facta"/><author><unknown/></author><translator><unknown/></translator><translated_from xml:lang="swe"/><wordcount>251</wordcount><conversion_status type="standard"/><availability><free/></availability><origFileName>http://www.manskligarattigheter.gov.se/dynamaster/file_archive/081106/b45ec2370bb5d229f5a61d70c1766862/Rekspr%E5kstadgan20060927%20-%20Lulesamiska.pdf</origFileName><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision$; </version></header><body><p>Europaráde Ministarjuogos Ministarjuohkusa hásstalus RecChL (2006)4 europa biejadusá rijkadajva- jali unneplågogiela birra Svieriga anodime gávttuj (Ministarjuohkusis dåhkkidum 2006 ragátmáno 27.b. 974 biejadustjåhkanimen) Ministarjuogos, 16 ártihkkala milta europa biejadusán rijkadajva- jali unneplågogiela birra, mij árvustallá nanustahttemássjetjállagav majt Svierik 2000 guovvamáno 9.b. vattij, mij le merustallam ássjedåbddejuohkusa diedádusáv Svieriga biejadusá anodime birra, mij árvustallá vaj diedádus le vuododum diededimijda majt Svierik vattij ietjas nuppe diedádusán, svieriga fábmudagájs duoddediededime, diededime vattedum orgánajs ja lihtojs ma li láhkalattjat Svierigin vuododum ja diededime majt ássjedåbddejuogos le barggosadjeguossidimijn oahppam, mij le svieriga fábmudagáj javllamusájt sisano birra ássjedåbddejuohkusa diedádusán árvvulasstám, bádtji vaj svieriga fábmudagá árvvulassti gájkka ássjedåbddejuohkusa tsuojgodimijt vuorodimijn, vuojn: 1.</p>
<p>Oajvvadusájt ållidit Åhtsådimes suomagiela ja oarjjilijsámegielaj birra mij guosská suomagiela ja sámegiela tjuottjudusguovlojt vijdedit. Mierredit aj sierralágásj láhkaásadimev rijkadajva- jali unneplågogiela birra ja vuododit rijkalasj fábmudagáv åvdåsvásstádusájn ållidimev váksjut. 2.</p>
<p>Nannodittjat máhttelisvuodav åhpadussaj rijkadajva- jali unneplågogiellaj vierttiji gávnas dago álgaduvvat. Gádoda struktuvralasj gássjelisvuodajt ja luohkkogássjelisvuodajt ja strahtegidjajt sierraláhkáj hábbmit lasedittjat åhpadiddjij lågov ja fállat åhpadusáv vuodoskåvlå maŋemus jagijda rijkadajva- jali unneplågogiellaj. 3.</p>
<p>Rievddadit tjerdajt ma gávnnuji åhpadussaj rijkadajva- jali unneplågogiellaj Svieriga välggogisvuohtan biejadusa milta. Laseda kvalitehtav ja máhttelisvuodav <span type="quote">”iednegiella”</span>- åhpadussaj dagáduvvá ja álgadit hiebalasj dagojt guovtegielak åhpadussaj. 4.</p>
<p>Bisodittjat oarjjilijsámegielav råhtot hiebadahkes ja sjuggelis dagojt mierredit. 5.</p>
<p>Vuododit struktuvralasj vuodoprinsihpav ja álgadit organisasjåvnålasj dagojt arvusmahtatjit sámegiela, suomagiela ja meänkieli njálmálasj ja tjálálasj anodimev aktavuodajn duobbmoståvlåj ja tjuottjudusfábmudagáj nammadum tjuottjudusguovlojn. 6.</p>
<p>Arvusmahttet ja/jali giehpedit vuododimev ja/jali unnemusát avta tidniga anodimev sámegiellaj ja meänkielij. 7.</p>
<p>Dagojt álgadit ma båhtusav vaddi rijkadajva- ja unneplågogielajda diedulasjvuodav ja dádjadusáv svieriga sebrudagán lasedi.</p>
</body></document>
