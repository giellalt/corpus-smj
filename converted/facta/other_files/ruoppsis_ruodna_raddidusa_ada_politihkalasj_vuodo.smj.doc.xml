<document xml:lang="smj" id="no_id"><header><title> 
Ruoppsis-ruodná-ráddidusá ådå politihkalasj vuodo le
</title><genre code="facta"/><author><unknown/></author><translator><unknown/></translator><translated_from xml:lang="nob"/><wordcount>695</wordcount><conversion_status type="standard"/><availability><free/></availability><metadata><uncomplete/></metadata><version>XSLtemplate $Revision: 32698 $; file-specific xsl  Revision; common.xsl  $Revision$; </version></header><body><p><em type="bold">Ruoppsis-ruodná-ráddidusá ådå politihkalasj vuodo le </em></p>
<p><em type="italic">Ådåstuhtedum versjåvnnå gålgådismáno 8. biejve. </em></p>
<p><em type="bold">- Aktisasjvuoda, árvvoháhkuhime ja rievtesferdukvuoda politihkka joarkka. Návti åvddånbuvtij stáhtaminisstar, Jens Stoltenberg, finánssaminisstar Kristin Halvorsen ja jåhtulakminisstar Liv Signe Navarsete ieneplåhkoráddidusá ådå politihkalasj vuodov Soria Morian uddni. Barggo, skåvllå, álkkádus ja dálkádahka le oajvveássjen boahtte nielje jáhkáj </em><em type="bold"> tjalmostuvvam. </em></p>
<list><p type="listitem">Viettja ådå polithkalasj vuodov dássta: Barggijbelludagá, Sosialisstalasj Gårobelludagá jali Guovdásjbelludagá næhttabielijs.</p>
<p type="listitem">Gehtja præssakonferánsav njuolgga Nett-TV:an</p>
<p type="listitem">Gehtja video:av Stoltenberg:ajn, Halvorsen:ajn ja Navarsete:ajn</p>
<p type="listitem">Gehtja gåvåjt dánna: Flickr</p>
</list><p>- Nielje jage alluj le ráddidusbelludagá vuosedam máhtukvuodav aktisasj tjoavddusijt gávnatjit.Ráddidus joarkka aktisasjvuoda ja rievtesferdukvuoda bargov. Diehtep boahtte guhttalin hásstalusá båhti, gå ietjá økonomalasj dille Vuonan le gå åvdep stuorradikke guhttala álgon. Sæmmibále galggap dálkadakhásstalusájt duosstat. Mujna li buorre vuorddemusá då guovte ráddidusbelludagájn aktan barggat. Dájna vuodojn majt uddni åvddånbuktep vaddá buorre polihtkalasj vuodov boahtte nielje jahkáj. Dát vaddá vuodov lasse barggosajijda, joarkket álkkádusáv åvddånahttet, ja joarkket vásstálasj økonomalasj stivrrimijn, javlaj Jens Stoltenberg.  Boahtte stuorradiggeguhttalin sjaddá birás ja dálkádahka liehket vuorodimássjen. - Vuodna gálggá liehket åvdemusán biráspolitihkan ja mij nanostahttep guoddelis energija luohkkoj ávkástallamav. Galggá álkkep liehket válljit buvtagijt ma li birrasij buore. Dággu hæhttu almulasj Vuodna liehket åvdemusán, javlaj Kristin Halvorsen.</p>
<p>Guovdásj tjuoggan ådå politihkalasj vuodon le ulmutjij máhtukvuodav ja skåvlåv nannit.Ráddidusá oajvvevuorodibme skåvlåj gáktuj le oadtjot ienep ja buorep åhpadiddjijt. Juohkka skåvlåjn galggá oahppij låhko åhpadiddjij gáktuj ráddjiduvvat. Vijdábuj galggá boahtet sijddabarggoviehkke-fálaldahka mij la navku asstoájggeårniga baktu, ja nannit bargov mij gullu joarkkaskåvllåvádtsema hiejttemav binnedit.</p>
<p>- Árvvoháhkuhibme dáhpáduvvá ienemusát suohkanijn. Danen ájggop boahtte guhttalin lasedit ruhtadimev suohkanijda nav vaj ulmutja oadtju buorep dievnastusáv dåppe gånnå årru. Sæmmi båttå gå láhtjep dilev jaskadap barggosajijda vájmmelis æláduspolitihka baktu ålles rijkan, javlaj Liv Signe Navarsete.</p>
<p>Bargov gájkajda le badjásasj ulmmen, sij dættodin.Ráddidus ájggu politihkkit nav vaj láhtji dilev ådådahkuj, máhtudakåvddånahttemij ja ienep ruodná barggosajijda. Ráddidus ájggu boahtte stuorradikke guhttalin joarkket udnásj værro- ja divádakdásijn, dán miere sissŋelin le sadje buorep ruhtajuogadimijda.</p>
<p>- Mij ájggop buoredit, nannit ja ådåstuhttet almulasj álkkádusårnigijt nav vaj máhttep duosstot boahtteájge dárbojt ja hásstalusájt, javlaj Jens Stoltenberg. Dán vuodon diededuvvá ierit ietján avtastallmådåstus galggá boahtet jåhtuj, ienep dæddo fágalasj sieradusájda skihppijviesoj suorgen, gárevhuvsov nannit, ja lasedit skihppijsijdda tsieggimijt sihkarasstem diehti gájkajda sajev 2015 rájes.</p>
<p>Ráddidus vuodot ietjas internasjonála politihkav AN:a ja álmmukrievtesvuodaj milta, NATO-sebrulattjan, EØS-sjiehtadusá milta ja vaj Vuodna ij sjatta EU-sebrulattjan. Ráddidus ájggu joarkket vájmmelis viehkkevaddem ulmij, ja suodjalussuorge guhkesájggásasj plána milta. Dát le duodastuvvam dán dokumentan.</p>
<p>- Dán vuodon åvddånbuktep ietjama aktisasj ájggomusájt boahtte nielje jáge politihkkaj. Man guhkás ájggomusáj jåvsådip le økonomalasj máhttelisvuodaáj duogen, javlaj Stoltenberg.</p>
<p>Ájnas ájggomusá boahtte guhttalin le:</p>
<list><p type="listitem">Viehka ienebut nannit suohkanij friddja sisboado ruhtadimev nav vaj mánájsuodjalus, skåvllå ja sujttim ja hukso máhttá buoreduvvat..</p>
<p type="listitem">Avtasstallamådåstus sgalggá boahtet jåhtuj, ja dáv tjuovvu ienep dættodibme duostodimbargguj, buorep koordinerim aktøraj gaskan ja suohkanij varresvuohtadievnastusá nannim.</p>
<p type="listitem">Skihppijsijdaj tsieggim jåvsådit gájkajda sajev 2015 rájes, ja nannit boarrásij reivtesvuodajt ådåstuhttet lágajt ja mierredit ådå láhkatjállusav árvvogis boarrásij huvso hárráj.</p>
<p type="listitem">Lasedit gárevhukso bargov.</p>
<p type="listitem">Ráddidus ájggu gå Juogadimjuohkusa oajvvadus Stuorradiggáj giehtadallamij boahtá oadtjot jåhtuj dåjmajt ma ruhtajuogadimev buoredi ja hæjosvuohta dilijit duosstu, sierraláhkáj hæjosvuodav mánáj gaskan.binnedit.</p>
<p type="listitem">AÁO baktu galggá jåhtuj boahtet akta tijmma bæjvváj mij le navku mávso hárráj ja láhtjá dilev sijddabargo viehkedibmáj, fŧsihkalasj dåjmajda ja máhttelisvuodav kultuvrraskåvlåjn aktan barggat.</p>
<p type="listitem">Tijmmalåhko mánájskåvlån galggá laseduvvat, ja åhåadusláhka galggá rievdaduvvat nav vaj ienemus oahppijlåhko juohkka åhpadiddjáj sihkarasteduvvá iesj gudin skåvlåjn.</p>
<p type="listitem">Nannit bargov joarkkaskåvllåvádtsem hiejttemav ganugahtátjit., ierit ietján buoredit teorija ja virggepraksisa avtastahttema baktu.</p>
<p type="listitem">Jåhtulakpolitihkav buoredit ruhtajuollodim lasedime baktu mij guosská rahtijda, ruovdderáhtaj, girddejåhtulahkaj ja merrajåhtulahkaj.</p>
<p type="listitem">Lasedit politistudentaj lågov politijavirgij sihkarasstem hárráj, ja joarkket bargujn åttjudit ienep politijajt ma vuojnnuji ja li jåvsådimmieren.</p>
<p type="listitem">Ienedit kultuvrrabargov Kulturlåpptim II baktu. .</p>
<p type="listitem">Tjavgedit Vuona dálkádakulmijt mij le nuoskodimev unnedit  40 prosentajn 2020, 1990-dáse gáktuj, jus dát buktá guorrasimev vájmmelis dálkádaksjiehtadussaj gånnå då stuorra rijka aj ráddjiji ietjasa konkrehta nuoskodimev.</p>
<p type="listitem">Stuoráp viejedusáv ådåstuhtte energijaj hárráj ierit ietján jåhtuj biedjat sertifikáhtamárnnánam Svierigijn aktan 2012 rájes ja gárvedit målssomårnigav desik dát le sadjihin.</p>
<p type="listitem">Lofåhta ja Viesterála ålggolin ij galga ulljoávkástallam jåhtuj boahtet dán stuorradiggeguhttalin, ja ájggop mierredit vájkkudimanalyjsav dahkat petroleumávkástallama birra Nordland VI ja VII ja Troms II guovloj gáktuj jage 2010 Háldusplána ådåstusán.</p>
<p type="listitem">Ráddidus le mielas oadtjot dialogav barggoiellema bielij jæbddásasjbálkkágatjáldagá hárráj juo tariffasjiehtadallamij aktijvuodan jagen 2010</p>
</list><p>  <em type="italic">Ráddidusbelludagá låhpadin dijstakiehkedis ráddidusá politihka vuodo bargujn 2009-2013 jagijda. Dála vuojná ålles sjiehtadallamjuohkusav tjoahken Stáhtaminisstara kontåvrångasskovahko idedisbiejve. Gåvvå: Statsminisstara konåvrrå. </em></p>
</body></document>
