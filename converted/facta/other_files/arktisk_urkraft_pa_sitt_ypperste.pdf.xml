<document xml:lang="smj" id="no_id">
  <header>
    <title>Ihkeva buorre arktalasj vuodofábmo!</title>
    <genre code="facta"/>
    <author>
      <unknown/>
    </author>
    <year>2015</year>
    <wordcount>408</wordcount>
    <conversion_status type="standard"/>
    <availability>
      <license type="standard"/>
    </availability>
    <multilingual>
      <language xml:lang="nob"/>
    </multilingual>
    <origFileName>https://reinstyrke.no/wp-content/uploads/2015/11/Arktisk-urkraft-p%C3%A5-sitt-ypperste.-NordSalten-avisa-16.10.15-s1.pdf</origFileName>
    <metadata>
      <uncomplete/>
    </metadata>
    <version>XSLtemplate $Revision: 161400 $; file-specific xsl  Revision; common.xsl  $Revision: 154948 $; </version>
  </header>
  <body>
    <p>Bájkkeavijssa NuorttaSállto</p>
    <p>Tæksta: Børge Strandskog Jårggålibme: Giella AS</p>
    <p>Ihkeva buorre arktalasj vuodofábmo!</p>
    <p><em type="bold">    - Ienemus fámov oattjov boahttsu jali lippa libres,</em> <em type="bold">tjállá bloggatjálle Gry Hammer. Ruvvaláhkáj</em> <em type="bold">almoduvvá dav majt såj guojmmevuododiddjijn Ellen</em> <em type="bold">Cecilie Triumf gåhttjoba værálda buoremus</em> <em type="bold">biebbmolasádussan, <span type="quote" xml:lang="nob">«Rein styrke!»</span></em> </p>
    <p xml:lang="nob"><em type="italic">Ellen Cecilie Triumf, la riegádam ja bajássjaddam Guovddagæjnon, valla årru dálla Ájlátten. Aktan Gry</em> <em type="italic">Hammerijn de ådåstuhtteba boahttsulibrre anov.  Ellen Cecilie Triumf (t.h), er født og oppvokst i</em> <em type="italic">Kautokeino, men bor nå på Hellandsberg. Sammen med Gry Hammer er hun med på å ta i bruk reinlever til</em> <em type="italic">noe helt nytt. Gåvvå/foto: Mona Nordøy</em> </p>
    <p>Ellen Cecilie Triumfan, álgos Guovddagæjnos, valla dálla Ájlátten årru, la Master-gráda biebbmodiehtagin boahttsubiergojn ássjen Masterdahkamusán. Måttijt jagijt la sån barggam fuolke boahttsunjuovadagán sijddabájken Guovddagæjnon, ja lej aj Same Biebbmo/Samiske Matdager prosjæktajådediddje mij Ájluovtan ásaduváj vásse máno. Gry Hammer, dåbdos biebbmobloggár aj oassálasstij ja sån årru Holenin Buskerud fylkkasuohkanin. Dálla vuododiddje guovtes almoduvvaba <span type="quote" xml:lang="nob">«Rein styrke»</span>, biebbmolasádus skoade hámen, gånnå sisadno l gåjkådum boahttsulibrre – dan láhkaj vaj la álggep boahttsu lassjes njuovvuhijt bårråt. Librreskoade galggi</p>
    <p>buvtaduvvat Guovddagæjnon. - Muv mielas la huj suohtas barggat boahttsuj ja gávnadit ådå buktagijt. Boahttsulibrre ij dasti båråduvá. Bálkestuvvá jali bednagijda vatteduvvá, subtsas Ellen Cecilie Triumf . Hammer ja Triumf libá barggam muhtem jagijt åvddånahttemijn ja jåhtuj biejatjit sunnu ájádusáv. Vuododiddje guovtes doajvvoba <span type="quote" xml:lang="nob">«Rein styrke»</span> gávna sajev biebbmolasádus valljudagán mij le juo oassásin. Arktalasj vuodo fábmo galla viertti viehkedasstet!</p>
    <p>Tæksta: Børge Strandskog Jårggålibme: Giella AS</p>
    <p>Ájggu Ievárgámáv gádjot</p>
    <p><em type="bold">     Ievárgábmá Ájluovta</em> <em type="bold">jávrregátten la miesskamin.</em> <em type="bold">Valla dálla ájggu soabmása</em> <em type="bold">åbddit dav tjáppa kulturmujtov – ja dábálasj</em> <em type="bold">váttsosmåhkke.</em> </p>
    <p>jj</p>
    <p><em type="italic">Ievár-gábmá tsieggiduvvam tjáppa sadjáj ja la aj viehka dábálasj váttsosmåhkke. Dálla l dárbbo kulturmujtov åbddit.</em> <em type="italic">Ivar-gammen ligger idyllisk til og er et svært populært turmål.  Nå trenger kulturminnet reparasjon og restaurering.</em> <em type="italic">Gåvvå/foto: Anita Synøve Nergård.</em> </p>
    <p>Gábmá tsieggiduváj (1983) Ájluovta skåvlå guoraj. Gábmátsiegge lij giehtos Tjierrek-Ievár Ivar Pedersen Måskes (gábmá l suv namán), Svenn Johnsenijn viehkken. Soames jage mannáj gajkoduváj ja sirdeduváj, Thorbjørn Pedersen oajvvadusá milta. Tsieggiduváj vas udnásj gábmásadjáj. Dalloj lij gábmátsiegge Sander Andersen. Ievárgábmá la sjaddam viehka dábálasj váttsosmåhkke, sierraláhkáj la 4 kilomehtera rahte Bjørkvikas gábmáj álu aneduvvam. Akta vádtsijs Anita Synøve Nergård, la diededam facebooka baktu gámá nievres dile birra. - Gut válldá åvdåsvásstádusáv gádjot Ievárgámáv? Gábmá l åbmum, ja lavnnje l luobot gáhtom, tjálá sån. Ja moattes lij juo vásstedum. Muhtema lij nammadam gábmáprosjevtav mij gåbttju dárbulasj åbddimav – ja diededam ietjas bargatjit - Ålos adni gámáv udnásj sajen, ja ålos lij ávkástallam gámás. Doajvov sjaddá nav aj boahtteájggáj, javladuvvá Nergårda moalgedimijn.</p>
  </body>
</document>
