<document xml:lang="smj" id="no_id"><header><title>Vehik jali guhkep gasska, vaj ij åvvånis æjvvalit?</title><genre code="facta"/><author><person firstname="" lastname="FHI" sex="unknown" born="" nationality=""/></author><year>2020</year><wordcount>404</wordcount><conversion_status type="standard"/><availability><license type="standard"/></availability><origFileName>https://www.fhi.no/contentassets/cdd1659c32fd45ecb84aee903cd0ef33/vedlegg/lulesamisk_-litt-mye-eller-helt-avstand.pdf</origFileName><parallel_text xml:lang="nob" location="litt-mye-eller-helt-avstand_nob.pdf"/><parallel_text xml:lang="sme" location="litt-mye-eller-helt-avstand_sme.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Vehik jali guhkep gasska, vaj ij åvvånis æjvvalit? Jus ulmutja e ilá tjoahken tjuottjo de suojmmu koronadávdda (covid-19) oabllomis <em type="bold">1) </em><em type="bold">Dábálasj bagádusá álmmugij </em> Didja gudi aktan årrobihtit máhttebihtit sæbrástallat ieme láhkáj.  Máhtá guossijt gåhttjot, valla dåssju gallegattjajt avtabále.  Máhtá ålgus mannet valla ij de ilá lahka ietjá ulmutjij.  Lassjugis máná bessi smávep juohkusijda sæbrrat.  Mujttu då buorre gåssåmdábijt ja giedajt basádit!  Allu då giedajn buorástahttu jalik fármastalá ietján gå sijájt gen siegen åro.  Vuoseda huvsov, ale duolmo jalik ålgoda iehtjádijt. <em type="bold">2) </em><em type="bold">Dunji guhti la vádálasj dilen </em> Dåjma covid-19 vuosstij la vuostatjin suoddjit sijájt gudi li vádálasj dilen.  Dån la vádálasj dilen jus la o badjel 65 jage vuoras jali la o ållessjattuk tsåhkevigijn, giehpesvigijn, såhkårskihpudagájn, bårredávdajn jali alla varradettujn. o Márjju aj dån guhti la ållessjattuk buojddudagájn ja jus vil dubáhkav suovasta.  </p>
<p>Dån guhti la vádálasj dilen hæhttu liehket sierraláhkáj snivva rájnasvuodajn ja mujte i boahtet ilá lahka ietjá ulmutjij (galggá binnemusát 1-2 mehtera ietjá ulmutjijda). <em type="bold">3) </em><em type="bold">Dån guhti la vieddje, valla la årrum SIJDDAKARANTIENAN ræjso </em><em type="bold">maŋŋela, jali jus la lahkavuohta ulmutjijn gænna l covid-19. </em> Didja gudi aktan årrobihtit máhttebihtit sæbrástallat iemeláhkáj, valla ij de guossijt gåhttjot jali iehtjádijt guossidit.  Ale skåvllåj jalik bargguj maná.  Ale maná almulasj jåhtulagáj.  Máhtá ålggon váttsatjit valla ij de ilá lahka ietjá ulmutjij.  Máhtá dárbulasj måhkijt dahkat rámbuvdan jali apotehkan.  Ulmutjij gejn siegen åro ælla karantienan.  Juska åtsosboados vuoset ij la koronadávdda de ij dat karantienav oaneda.  Jus dujna l lájttális sebrudakvirgge de soajttá ij dárbaha muhtem mærráj dájt njuolgadusájt tjuovvot.  Jus dujna l lahkavuohta ulmutjijn koronadávdajn ja dåbdå dávddamerkajt vuojŋadakinfeksjåvnnåj, hæhttu dalága sijddamåsskusij. <em type="bold">4) </em><em type="bold">Dunji VUOJŊADAKINFEKSJÅVNÅJN valla ij vuoseda covid-19 virusav </em> Galga sijdan liehket dat rájes gå vuojŋadakinfeksjåvnå dávddamerkajt dåbdå, gitta binnemusát jánndurav maŋŋel gå la ållu væddjám. Garve iehtjádijt gejn siegen åro.  Sidja gejn siegen åro ælla måsskusin, valla galggi gåtsedit ietjasa varresvuodav. Jus dávddamerkajt dåbddi, hæhttuji sijdan liehket. <em type="bold">5) </em><em type="bold">Dunji covid-19 virusijn ja la SIJDDAMÅSSKUSIJ biejaduvvam </em> Ale maná ålgus sijdastat.  Ale ga sæbrástalá sijájn gejn siegen åro.  Jus la máhttelis, ane sierra lanjáv ja basádimlanjáv.  Basá álu bievdijt, ståvlåjt ja ietjá ålgoldisájt.  Soames hæhttu duv åvdås oasestit.  Sjiehtada ietjat dálkudiddjijn gåktu galga gåtsedit ietjat varresvuoda dilev.  Sidja gejn siegen åro hæhttuji liehket karantienan. </p>
<p><em type="bold">Ienep jårggåluvvam diehto covid-19 birra gávna dánna: </em> https://www.fhi.no/nettpub/coronavirus/fakta/generell-informasjon-koronavirus-pa-flere-sprak/  https://www.fhi.no/nettpub/coronavirus/rad-til-personer-som-er-smittet-eller-har-vart-utsatt-for- smitte/informasjon-om-hjemmekarantene-og-isolasjon-pa-ulike-sprak/  https://helsenorge.no/koronavirus/informasjon-pa-andre-sprak </p>
</body></document>
