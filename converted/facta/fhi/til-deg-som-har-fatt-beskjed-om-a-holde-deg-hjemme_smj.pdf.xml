<document xml:lang="smj" id="no_id"><header><title>Dunji guhti la gåhtjoduvvam sijdan årrot</title><genre code="facta"/><author><person firstname="" lastname="FHI" sex="unknown" born="" nationality=""/></author><year>2020</year><wordcount>292</wordcount><conversion_status type="standard"/><availability><license type="standard"/></availability><origFileName>https://www.fhi.no/contentassets/9648bb76836841468f9f11022d2e0cf8/vedlegg/samisk-lule_til-deg-som-har-fatt-beskjed-om-a-holde-deg-hjemme.pdf</origFileName><parallel_text xml:lang="eng" location="til-deg-som-har-fatt-beskjed-om-a-holde-deg-hjemme_eng.pdf"/><parallel_text xml:lang="nob" location="til-deg-som-har-fatt-beskjed-om-a-holde-deg-hjemme_nob.pdf"/><parallel_text xml:lang="sma" location="til-deg-som-har-fatt-beskjed-om-a-holde-deg-hjemme_sma.pdf"/><parallel_text xml:lang="sme" location="til-deg-som-har-fatt-beskjed-om-a-holde-deg-hjemme_sme.pdf"/><metadata><uncomplete/></metadata><version>XSLtemplate $Revision: 180635 $; file-specific xsl  Revision; common.xsl  $Revision$; </version></header><body><p>Dunji guhti la gåhtjoduvvam sijdan årrot</p>
<p>Ållo berustibme la ådå koronavirusa birra. Ienemusoasse sijájs gudi skihppáji Covid-19-dávdas e alvos vájvijt oadtjo, valla muhtema máhtti viehka skihpat. Dan diehti gæhttjalip hieredit dávddanjoammomav sebrudagán.</p>
<p>Muhtema gåhtjoduvvi dálkudiddjijs sijdan liehket. Sij gudi Covid-19-dávdav oadtju vierttiji ietjá ulmutjijs ierit liehket. Sij gudi ælla skihpasa, valla jáhkkedahtte li dávddaguodde, vierttiji karántienajn sijdan årrot.</p>
<p>Mij la sijdda-jirbbahibme? Jus dálkudiddje la diededam dujna l Covid-19, jali jus åhtsusvásstádusájt vuordá, de hæhttu ållu ierit iehtjádijs liehket (jirbbahimen) vaj dávdda ij oablo.</p>
<p>Sijdda-jirbbahibme sihtá javllat galga ållu ierit iehtjádijs liehket, aj sijás gen siegen åro. Dån ij máhte ålgus vuolgget, viertti aktu allasis avtan lanján liehket, bårråt danna ja i galga iehtjádij sigárdagájt juohket.</p>
<p>Jus skihpudagás værrána, de viertti telefåvnå baktu dálkudiddjijn aktijvuodav válldet. Skihppijvieson aj máhtá biejaduvvat ierit iehtjádijs. Jirbbahibme bissu desik dálkudiddje diedet dån ij la dessti dávddaguodde, jali jus åhtsus vuoset dujna ij la Covid-19-dávdda.</p>
<p>Mij la sijdda-karántiedna? Jus dálkudiddje la javllam dån ij la skibás, valla jáhkkedahtte la dávddaguodde, de viertti karántienan liehket. Hæhttu sijdan årrot, valla ij nav dárkkelisát gå sijddajirbbahimen.</p>
<p>Sijdda-karántiedna sihtá javllat galga binnedit iehtjádij aktijvuodav nav ålov gå máhttelis, valla i dárbaha ållu ierit iehtjádijs liehket. Dån ij máhte skåvlån jali bargon mannat jalik ietjá dåjmajn ja i ga galga aktisasjsáhtoj mannat (bussaj, trihkaj, t-bánajn, tågaj, girddij jalik færjoj), valla aktu allasis ålggon máhtá váttsatjit.</p>
<p>Jus gåssågoadá, sjatta tjåddågijs, dahppaluvá jali fiebarav oattjo, de válde aktijvuodav dálkudiddjijn telefåvnå baktu. Sijdda-karántiedna bissu gitta 10 biejve maŋŋela gå dávdda jáhkkedahtte dunji njåmmum.</p>
<p>Tjuovo ådåstuhttemijt dávda birra!</p>
<p>Oajválattja gåhttju gájkajt gudi Vuonan årru låhkåt ájnas diedojt ja rádijt koronavirusa birra næhttabielijn www.fhi.no ja www.helsenorge.no. Ráde máhtti ruvva rievddat. Diedo gávnnuji dárogiellaj ja iennilsgiellaj. Jus dujna li gássjelisvuoda diedojt dádjadit, de ávttjip viehkev åhtsåt náginis gev dåbdå.</p>
</body></document>
