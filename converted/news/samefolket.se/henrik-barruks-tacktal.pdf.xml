<document xml:lang="smj" id="no_id"><header><title/><genre code="news"/><author><unknown/></author><wordcount>233</wordcount><conversion_status type="standard"/><availability><free/></availability><submitter name="Kevin Brubeck Unhammer" email="unhammer@fsfe.org"/><multilingual/><origFileName>http://www.samefolket.se/index.php?view=article&amp;catid=19%3Aoeversaettningar&amp;id=144%3Ahenrik-barruks-tacktal&amp;format=pdf&amp;option=com_content&amp;Itemid=38</origFileName><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p><em type="bold">Muv hållame </em></p>
<p>Månna mujtáb guh lib unnie, gåssie vuoras almatjh nålggsin sámien jah guktie sijjan báguohdiejven muv vájmuob.</p>
<p xml:lang="sma">Nuv leä jimmátjh guktie såmmásh báguoh mähtth vájmuob deävddiet.</p>
<p>Månna mujtáb guh lib nuorra jah tjidtjie subtstij suv áhkán bijrra.</p>
<p>Muv tjidtjie leä guvluos jahtáme gåssie rånttjuo leä áhkán gáptieb gájkkuolame:”Banná rånttjuo áhkán gáptieb gájkkuolij.”</p>
<p xml:lang="sma">Nuv leä jimmátjh guktie daggáreh báguoh mähtth vájmuob deäjvvat.</p>
<p>Månna mujtáb guh lib sjaddame jah älggub sámiengielub báhkadit.</p>
<p xml:lang="sma">Bijjielen guektteluhkie jábieh leäh vassáme.</p>
<p xml:lang="sma">Dan tijjien lin alvvies vánieh gieh mähtten sámiengielub báhkadit.</p>
<p>Muvsnie lij jimmátjh niehkuo: váddiet jietjájde máb jijtja leäb vuöpttiestame, mijjanbåndásvuohta.</p>
<p>Aktan ájgien såmies almatje muŋŋien budij jah jehtij: Mandehte leä dajna gielpuominne?</p>
<p>Majddie leä vuorránema?</p>
<p>Jus sadnán hålub: Månna leäb gellen ájgien gihtjame dab, majddie leäb vuorráname?</p>
<p>Valla guh skeneh, giella leä muv deäjvvame.</p>
<p>Bijkuos leä dán biejvien, nåvváj vuorahke máhttá áj árvuob ådtjuot.</p>
<p>Månna dan sagga ovvadib gåssie riŋggen muŋŋien jah subtsten ahte leäb dán jábiengudnieárvuob udtjame. Dájna árvuojne ij leäh barra muv jah muv barguob dåbddastahttáme,valla nåvváj åbba ubmejesámien gielub.</p>
<p>Vuostak sijdub muv fuelkieb gijttiet gieh leäh ållásine muv stårjjame, jah bednegh máb dállieådtjuob sijdub biejjat ruopttijde muv fuölkkije gieh leäh áj májsáb mojssame.</p>
<p>Miŋŋieln sijdub muv tjidtjieb gijttiet gie leä suv vuorkáste vaddáme.</p>
<p>Månna sijdub áj gijttiet Olavi jah Raili Korhonen gieh leägan dan sagga muv viehkietame jahmuŋŋien jáhkkáme.</p>
<p xml:lang="sma">Jah sijjije gieh leäh vaddáme muŋŋien lievnuos báguojde gåssie bargguo leä lussade sijdubgijttiet.</p>
<p><em type="bold">Jieŋa gijttuo! </em></p>
</body></document>
