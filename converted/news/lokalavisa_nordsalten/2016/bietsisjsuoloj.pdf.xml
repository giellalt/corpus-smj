<document xml:lang="smj" id="no_id"><header><title>Bietsisjsuoloj. Vuona vuostasj luonndoreserváhtta</title><genre code="news"/><author><person firstname="Åse" lastname="Haraldsen" sex="f" born="" nationality=""/></author><year>2016</year><wordcount>403</wordcount><conversion_status type="standard"/><availability><license type="standard"/></availability><multilingual><language xml:lang="nob"/></multilingual><origFileName>http://nettintro.no/filer/13pdf_lav.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Bájkkeavijssa NuorttaSállto</p>
<p xml:lang="nob">Bietsisjsuoloj guovddelin vuojnnu Lofotvárijn duogátjin. Bekkenesholmen sees i midten av bildet med Lofotveggen i bakgrunnen</p>
<p>Tæksta: Åse Haraldsen</p>
<p>Jårggålibme:</p>
<p>Giella AS</p>
<p xml:lang="nob">Guollár Rudolf Jakobsen la moaddi gátten læhkám Bietsisjsuollun Fisker Rudolf Jakobsen har ofte vært i land på Bekkenesholmen</p>
<p>Vuona vuostasj luonndoreserváhtta</p>
<p><em type="bold">Bietsisjsuoloj </em></p>
<p><em type="bold">Divtasvuona davvegietjen, Skárffabávtes nuorttaallelin ja Hierenjárgas lullelin la suollusj. Viehka sierralágásj suollu – Bietsisjsuoloj – danen gå la Vuona vuostasj luonndoreserváhttá! Sivvan suodjalibmáj la bietsisj. </em></p>
<p>Torbjørn Storjorda girjen jages 1998: <em type="italic">Tysfjord Divtasvuodna – Samiske og norske stedsnavn </em>tjielggiduvvá Dárogielnamma <span type="quote" xml:lang="nob">«Bekkenesholmen»</span> boahtá sáme bágos biehtje. Sihke biehtje ja biehtse Divtasvuonan javladuvvá, valla huoman la biehtse dábálamos. Oabme tjállagijn 1750-jagijs tjáleduvvá suoloj namma návti, <span type="quote" xml:lang="nob">«Bekiesholm»</span>.- Bietsisjsuoloj la jasska ja unna reserváhtasj 438 dekarij ja gå suodjaluváj jagen 1928 de la danen gå suolon la merrabietsisj mij sjaddá tjuottjes birrasin ja tjierreednamin. Árvvedahtte merrabiehtse la viehka vuoras, valla ep la tjoaggám åtsålvisájt váj diehtet lijma jur man vuoras. Gå lip Divtasvuonan de galla goarristip reserváhta milta gånnå ij la dåssju merrabiehtse mij la suodjaluvvam, valla divna sjatto aj. Besa muorjjit, valla ij la loahpe tjoagget sjattojt reserváhtas. Ielle li aj suodjaluvvam, javllá Stáhta luonndooahtse (SNO) Geir Håkon Olsen, Nordlánda åssudagás Bådådjon ja duoddis Nordlándan merrabiehtse gávnnu aj ietjá sajijn, duola dagu Teksmonan Meløya suohkanin. </p>
<p>Ulmme Bietsisjsuollu suodjalimes la bisodit suolggis, unnesjattuk ja bådos merrabietsev aktan divna luondulasj sjattoj ja iellij ja divna luondulasj ekologalasj prosessaj. Guovlo sierralágásjvuohta le gå ij la vuojga vájkkuduvvam ja danna l aj bådosmerrabietse vuovdde, javladuvvá ráfájduhttemmærrádusán.- Mån lav moaddi gátten læhkám Bietsisjsuollun, subtsas guollár Rudolf Jakobsen Hierenjárgas. – Danna l nav jasska! Álu lav muorjjimin ja káfastallamin Sandvikán mij la nav loajtos. Dåssju unna vantsatjijn dåk besa, valla guollimvantsajn de sildávbuodov dåk, dajnas gå danna l suoloj davvelin la dille hiebalgis sildáv lássitjit. Akti ájgenis ulmutja suollun årrun, danna li bátsidisá muvras ja gættátjis suoloj nuppe bielen, subtsas Jakobsen.</p>
<p>Bietsisjsuoloj åvddåla gåhtjoduváj álmmukmiehttsen, valla dálla l luonndoreserváhtta ja Stáhtta l åmastiddje ja gullu Stáhta luonndooahtse bájkálasj kontåvrråj Bådådjon. Duodden merrabæhtsátjij la suollun aj ligge, ja rosenrot ja iellijs nammaduvvá hávsagusj, guolleskávlle ja tjievres. - Bietsisjsuoloj la stáhta æjggo ja gå lip Divtasvuonan de goarristip luonndoreserváhta milta gånnå ij dåssju merrabietsisj la ráfájduhttedum, valla divna sjatto, diedet Geir Håkon Olsen Stáhta luonndooahtses, Bådådjo åsudagás. - Bekkenesholmen eies av Staten og når vi er i Tysfjord ser vi innom naturreservatet hvor ikke bare kystfurua er fredet, men all vegetasjon, opplyser Geir Håkon Olsen i Statens Naturoppsyn, avd Bodø.</p>
</body></document>
