<document xml:lang="smj" id="no_id"><header><title>Måske-vedja åvddåpros buorre jådon</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Ingrid" lastname="Kintel" sex="f" born="1988" nationality="nor"/></translator><translated_from xml:lang="nob"/><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>558</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/samisk_291010.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">1 8</p>
<p xml:lang="nob"><em type="italic">Fredag 29. oktober 2010 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p>Ietjá bágoj javladum lip buorre mudduj boahtám økonomalasj ja teknihkalasj plánajn gåktu vedjav Måsskåj oadtjot. Stivrrimjuohkusa jådediddje Ronny Nergård le viehka dudálasj. –Lidjiv álggotjåhkanimen Sweco Norgejn dijstagá ja viehka geldulasj ájgge le miján jur dálla, javllá Nergård.</p>
<p><em type="bold">Gárves javlajda </em>Dálátjij vuojnnet åvddåprosjekta soajttá ålliduvvat ådåjagijda. - Mav Sweco Norge åvddån biedjá sjaddá viehka ájnas boahtte bargguj ja dan duogen mierreduvvá jut prosjektajn joarkká, javllá Nergård. Åvddåguoradallam sisadná skåvveprosjevtav mij gåvvit ja kártti fysihkalasj ja økonomalasj birástagájt prosjekta gáktuj, ietjá bágoj javladum de galggi gájka gålo ma vedjaj gulluji tjielggat. Væddja- ja tunnelaguhkkudahka aktan væddjastandard galggá gåvviduvvat ja gålo galggi aj kalkuleriduvvat vuodon politihkalasj mærrádussaj jut galggá joarkket. <em type="italic">- Mij le gus de boahtte lávkke gå åvddåprosjekta ålliduvvá? </em>- Gå åvddåprosjekta le ålliduvvam de sjaddá politihkalasj barggo gånnå hæhttu ráddidusás ja stáhtas rudájt ádnot sjielvvi rahtebiggimij. Valla esski gå åvddåprosjekta ålliduvvá de diehtep makta jáhkedahtte plána li. Jus gålo duola dagu avta millijárddaj merustaláduvvi de ij le jáhkedahtte væddja boahtá. Dáv hæhttu árvustallat skåve milta mij åvddån biejaduvvá, javllá Nergård. Boadosguoradallam ij gullu åvddåprosjektaj. Uddni ij gávnnu regulerimpládna Måske hárráj. - Måske-Gidádime regulerimplánajn máhttá barggat vijdábut vedja dagi. Valla man stuorak regulerimpládna galggá, mierreduvvá massta Sweco åvddån biedjá. Gå kárttadiedo li gárvvása, boahtte vahko álgon, båhti Sweco guovlov lagábut guoradalátjit. Geologa galggá aj árvustallat guovlov. Hásstalus le guovllo le nav rádes, valla geologa gávnna hiebalgis rahtesajev. </p>
<p><em type="bold">Aktan ruhtadam </em>Sámedigge le juollodam gitta kr. 300.000 doarjjaj åvddåprosjektaj Måskevæddja dajna gájbbádusájn Divtasvuona suohkan galggá prosjektaæjgádin. Musken Laks AS ja Nord-Salten Kraft li goappátja juollodam kr. 200.000. Lasermihttim mij le dagádum mierkki buoremus gárvedime li vedja prosjekterima gáktuj </p>
<p><em type="bold">Måske-vedja åvddåpros </em><em type="bold">buorre jådon </em></p>
<p>Måske-vedja åvddåprosjekta le ållåsit ruhtaduvvam, Salten Kartdata le laserijn mihttim væddjaruvtov ja Sweco Norge le oadtjum bargov ålles prosjevta gålojt mihttit.ja regulerimplána bargo gáktuj. - Navti oadtjop aj jáhkedahtte båhtusav mij guosská gåggu væddja galggá aktan jalástimij, devdadisáj ja massebálánsajn. Nágin vahko dássta åvddåla lij Salten kartdata guovlov gehtjadime helikopterijn, javllá Nergård. Måskevedja barggojuogos dat le guhti le Divtasvuona suohkanij vaddám åvdåsvásstádusáv åvddåprosjevtav tjadádit. Juollodime li aj suohkanij vattedum, guhti le ietjas tjadnam åvddåprosjevtav tjadádit.</p>
<p><em type="bold">Aktan tjanádum jåhtelisvantsa dåjmajn </em>MuskenSenter AS le åvddåla guoradallam vedjav Måsskåj. Pládnaguovllo le E6 rájes Sagpollenis, Tjáhppisjávre oarjjeallebielen gitta Måsskåj ja prosjekta le Divtasvuona suohkanis giehtadaláduvvam. MuskenSenter AS milta le prosjekta dal sjávvunam danen gå boadosguoradallam gájbbeduvvá. Ássjepáhppárijn tjuodtju fylkkasuohkan le miedek mij guosská prosjevtav ruhtadit udnásj jåhtelisvanntsadoajmmarudáj. Háldadusoajvve vuoset prosjekta galgaj ruhtadaláduvvat Måske æládusprosjekta baktu, gånnå elfábmobiggim ja viejekbuvtadibme lij guovdátjin. Háldadusoajvve Konrad Sætra le buorremielak prosjevta åvddånime hárráj dán rádjáj ja vuoset aktisasjbarggosjiehtadussaj barggojuohkusijn, ålgoldis væhkkáj ja ålgoldis ruhtadibmáj. Vijdábut dættot Sætra prosjekta le buoragit sajáduvvam Måske årroj gaskan ja prosjekta doarjoduvvá almulasj ásadusájs ja priváhta viddnudagájs. </p>
<p>Måskevedja åvddåprosjekta le vuodon gå galggá mierredit jus prosjekta le tjadádahtte teknihkalasj tjoavddusij ja merustaládum gållodásijn aktan tjuovvovasj ruhtadimmodellaj gáktuj. Dan mannela hæhttu mierreduvvat galggá gus boadosguoradallamav tjadádit mij ierit ietján tjielggá gåktu birás, luonndoboanndudagá ja sebrudahka rievddá. Jus åvddåprosjekta boados sjaddá væddjatjanástahka Måsskåj le vejulasj de suohkan åvddånimplánav jåhtuj biedjá mij sisadná boadosguoradallamav ja regulerimplánav aktan barggat dan vuoksjuj jut prosjekta økonomalattjat vuoroduvvá ja vuojnnusij boahtá fylkkasuohka plánajn.</p>
<p xml:lang="nob">Guovlov kárttimin. Salten Kartdata le guovlov mihttim ja Sweco Norge le oadtjum bargov Kartlegger området. Salten Kartdata har foretatt målinger i området og det er Sweco Norge veiprosjektet.</p>
<p>Tæksta: Kitty Skapalen</p>
<p>Jårggålibme: Divte Media AS/Ingrid Kintelj j</p>
</body></document>
