<document xml:lang="smj" id="no_id"><header><title>Duodjebálkká Vuodnabat-Gáddjáj</title><genre code="news"/><author><unknown/></author><translator><person firstname="Ingrid " lastname="Kintel" sex="f" born="1988" nationality="nir"/></translator><translated_from xml:lang="nob"/><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>489</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/samisk_101210.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version><note>norsk bildetekst</note></header><body><p>Bájkkeavijssa NuorttaSállto</p>
<p>Jårggålibme: Divte Media AS / Ingrid Kintel</p>
<p xml:lang="nob"><em type="bold">ALLE FOTO:</em> <em type="bold">ANNE KALSTAD</em> <em type="bold">MIKKELSEN</em> </p>
<p><em type="italic">Bálkáv vattij, fármastuváj. Svenn-Egil Knutsen Duolljá, Duodje Nordlánda jådediddje vattij duodjebálkáv Kaja Andersenij. Duodje</em> <em type="italic">Nordlánda vattos lij káffavuossa káfaj, jáffovuossa jáfoj, giedjek ja 2000 kråvnå.</em> <em type="italic">Gav pris, fikk klem. Svenn-Egil Knutsen Duolljá, leder i Duodje Nordlánnda overrekte duodjepris til Kaja Andersen. Gaven fra Duodje</em> <em type="italic">Nordlánnda inneholdt en kaffepose med kaffe, en melsekk med mel i garvet skinn, en blomst og en pengegave på kr kr 2000</em> </p>
<p>vuodoskåvlån 70-lågo vuostasj jagijt, Gásluovta skåvlån, gånnå giehtoj sámij viessoma birra duodden biebbmokursaj skåvlå gievkanin. Sån le aj barggam joarkkaskåvlån ja allaskåvlån. Sån oassálasstij vuostasj duodjekursan Nuortta-Vuona åhpadiddjijda. 1980lågon formaliserij ietjas máhtudagáv gå lågoj duojev Alta allaskåvlån vuostasj jagev, ja nuppát jagev Guovddagæjnon. Lev aj gullam sån bagádaláj ietjas åhpadiddjijt gåktu goarrot ja duodjuhit. Sån le jagij tjadá åhpadam, åvddåla ja mannela, Bådåddjo allaskåvlån, vuodoskåvlån ja ållessjattuk-åhpadimkursajn, iehketkursajn. Ja vilá ulmutja suv guossidi ja sihti viehkev. Muhttijn <span type="quote">“tjiehkusin”</span> bagádallá iehtjádijt ietjas goarromlanján. Lev gullam 1970-lågon ásadin duodjekursav biednagoaden Ájluovtan. Sån lij akta idealistajs gudi vuododin duodjeorganisásjåvnåv Julevsámij Duodje. Dat lij jagen 1981. Sån le aj tjåhkkåham rijkkaorganisásjåvnån Sáme Duoje stivran, ja ájrrasin Sáme Åhpadusráden. Sån le diehttelis uddni sebrulasj Duodje Nordlándan. Sån le sjuggelis duodjár ja le åvddånbuktám duov dáv tjáppa biktasav: -gástadibmáj, -skalluj, -hejajda, -hávddádibmáj, ja ietjá dakkir dáhpádusájda. Vilá vuojnnep suv skirtov anon. Dat le ådåájggásasj variánnta dålusj julevsáme káránskirtos. skirtojt ja snjisskum avijt ja listojt. Låhtåm le vuoddagijt, bárggeldam ábnnasijt biesses ja dájves. Gårrum le doahkogáptijt, tjállám julevsáme doahkogirjev aktan skándaj ja vadjasij majt iehtja le sárggum. Sån le tjiehpes bivtasgoarro ja diedon moattebelak duodjár. Ij le sån ga ballam gæhttjalimes ábnnasij barggat majna ienemusát kárána barggin; duola degu nijbe, guvse ja ietjá duoje tjoarves ja dávtes. Jus sån illim, de iv jáhke lijma vuojnnet nav ållo gáptegisájt uddni. Sån le duojev vuojnnusin dahkam Divtasvuona rájáj ålggolin. Sån la kurssim Svieriga bielen, mannam duok diek ietjá duodjárij siegen vuosádalátjit duojev ja snjisskomteknihkav duola degu Hamburgan Tysklándan, ja iesj diehtá gånnå le sån mannam?! Guovte jage dás åvddåla oattjoj Divtasvuona suohkana guddnebálkáv ietjas bargujn duojijn. Nav gåktu gullabihtit; sån le iehtja</p>
<p><span type="quote">“duodjeinstitusjåvnnå”</span>. Ja sæmmi láhkáj máhttá javllat giela birra. Moattes, sierraláhkáj giellakonsulenta ja ietjá giellabargge, gå dárbahi rádev giellaj duon dán báhkuj ja grammatihka hámij birra, de le sån viesso báhkogirjje gæssta moattes ávos bessi gatjádallat. Munji le dát stuorra guddne gå besav Duodje Nordlánda åvdås ja Julevsáme Duoje åvdås, aktan sijá åvdep ájrrasijs ja ietján julevsáme duodjárijs duoppet dáppet. Mij sihtap uddni guddnedit Vuodnabat-Gádjáv. Gáddjá, dån le viehkedam ja sujttim iehtjádijt ja illa åvvå asstam goarrot káffavuossatjav allasit?! Ja dála dunji juojddá majt iv jáhke le åvddåla vuojnnám - dát le jáffovuossa aktan jáfoj javllarusstimij. Mij sávvap dunji gájkka buorev, ja sávvap vieso buoragit gåjt de tjuohtejagágin, vaj máhtá mijáv bagádit ja gærggat ietjat prosjevtaj, duola degu dav ájnas prosjevtav duodjeterminologijajn mij aj le nav dárbulasj sámegiellaj.</p>
<p>jjj</p>
<p><em type="italic">Hávsskudallam låptån. Biebbmo- ja lávllomiehkedij lidjin moattes tjåhkanam.</em> </p>
</body></document>