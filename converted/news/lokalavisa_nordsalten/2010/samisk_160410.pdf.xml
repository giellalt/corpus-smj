<document xml:lang="smj" id="no_id"><header><title>Sámegiella girjjevuorkán og Hierggevuodjem World Cup</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><unknown/></translator><translated_from xml:lang="nob"/><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>378</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_160410.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">2 2</p>
<p xml:lang="nob"><em type="italic">Fredag 16. april 2010 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p xml:lang="nob">Girjjevuorkkár Paivi Alanen Hábmera girjjevuorkán fállá sáme girjijt, filmajt ja musihkav sierra åssudagán girjjevuorkán Oppájden. Bibliotekar Paivi Alanen på Hamarøy bibliotek kan tilby både samiske bøker, filmer og musikk i egen avdeling på biblioteket på Oppeid.</p>
<p>Vájku li moadda mehtera sáme girjálasjvuodajn, musihkajn ja filmajn, ja suojmma ienebut sjaddá, vájku Alanena mielas ilá suojmma manná. Ij ållo almoduvá, ja diedo ja vuobddemdiedo almodusáj birra ij vargga gávnnu ja le soajttemláhkáj. Iesj artihkkala tjálle girjjevuorká hilldujn girjijt ja musihkav gávnaj, aj bájkálattjat almoduvvam, maj birra ij le goassak gullam. - Álu båhti almodusá smáv lågon, ihkap ekonomalasj siváj diehti, valla bierri gåjt liehket da vierdev vaj bájkálasj girjjevuorká oadjtu gesisik vaddusav, hasot Paivi Alanen. - De máhttep mijá láhkáj oassálasstet vaj girje ja musihkka oahppásin sjaddi ienep ulmutjijda, javllá.</p>
<p><em type="bold">Sámegiella girjjevuorkán </em></p>
<p>Gájkka gåvå / Alle foto: Terje Strandskog</p>
<p>Åvdep lávvodagá ásaduváj World Cup hierggevuodjemin Harstad Travsaljon. Hierggevuodjema birás lij dálvvemárnán dåjmaj divna álldarijda, ávvudallamij ja suohtastallamij, siednadájdda duola dagu dåbdos Adjagasajn ja sáme biebbmokultuvrra. Ja sjattaj álmmukávvudallam, birrusin 3000 guossij finálan. Dánna bessin ulmutja tjangedit nágin dajs buoremus hierggevuoddjijs væráldin, valla lij aj hierggevuodjem hávsskudallama diehti, gånnå hierggevuoddje ællim la riek nav profesjonalalattja. Saljon lij sjålle – vájku dálkke målsoj, lidjin guhka gárggása ja hálvva bisádakgássjelisvuoda.</p>
<p>Hábmer ájggu almulasj sáme namájt ja galbajt sámegiellaj, ja ihkap sjaddá oasse sáme giellaháldadimguovlos. Hábmera girjjevuorkán le girjjevuorkkár Paivi Alanen sierra sáme åssudagáv åttjudime.</p>
<p>Hábmera girjjevuorkká le girjjevuorkká mij galggá bájkálasj álmmugij ja Knut Hamsun joarkkaskåvlå skåvllåoahppijda girjijt, musihkav ja filmajt luojkkat. Sierraláhkáj dajda oahppijda gudi sámegielav oahppi skåvlån le ájnas girjjevuorkká máhttá sáme tihttalijt luojkkat. – Ælla gal nav moattes gudi sámegielav oahppi dá skåvllåjage, valla da gudi oahppi, li vissjalis addne girjjevuorkás jasáme åssudagás, javllá Alanen. Girjjevuorkkárin li gártjedum ressursa, ja viertti vuorodit. - Oasstep filmajt ja musihkav duodden fáhka- ja tjáppagirjálasjvuohtaj. Vuorodip almodusájt julevsámegiellaj ja bájkálasj buvtadimev, valla miján li moadda tihttala nuorttasámegiellaj. Duodden li diedon girje dárogiellaj ma guosski sáme kultuvrav ja histåvråv, subtsas Alanen.</p>
<p>Luojkkam ja adno girjjevuorká sáme åssudagás målssu vehi. - Jus skåvlå tjadádi sierra prosjevtajt sámij birra de lassán. Sierraláhkáj gå sáme álmmukbiejvve tjadáduvvá vuojnnep sáme girjálasjvuoda berustibme lassán, musihkkaj ja filmmaj, hæjttá Paivi Alanen.</p>
<p xml:lang="nob">Hierggevuodjem World Cupjj</p>
<p xml:lang="nob">Tæksta: Børge Strandskog</p>
<p>Jårggålibme: Divte Media AS</p>
</body></document>
