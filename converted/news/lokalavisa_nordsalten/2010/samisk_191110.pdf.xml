<document xml:lang="smj" id="no_id"><header><title>Giellaåhpadiddje vádnuni</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><person firstname="Ingrid" lastname="Kintel" sex="f" born="1988" nationality="nor"/></translator><translated_from xml:lang="nob"/><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>539</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/samisk_191110.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">2 4</p>
<p xml:lang="nob"><em type="italic">Fredag 19. november 2010 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p>Ij la dåssju hásstalus KHjs:aj, valla navti le aj dille ålles rijkan. Bargaduvvam le ålleslasj strategijan rekrutterimijn sáme åhpadussaj, mij dálla le guláskuddamin. Ij gal dat avtabále udnájs gássjelisvuodajt tjoavde.</p>
<p><em type="bold">Gássjelis dille Bådådjon </em>- Åhpadiddjeåhpadus guhkev vihpá. Buorre le gå rijkkadásen bargaduvvá hásstalusáj, valla luodjomláhkáj ij dát viehkken boade oahppijda gudi uddni giellaåhpadusáv vuorddi, javlla Nordlánda åhpadusfylkkaráde, Trud Berg (Bb). Fylkkaráde ja Nordlánda fylkkasuohkan vájlluhi giellaåhpadiddjijt. Dille Nordlándan le gássjel moatten sajen, valla Bådådjon le stuorámus hásstalus. - Suddo gå dát dille oahppijt vájkkut. Dahkap majt máhttep dilev buoredittjat ja åhpadiddjijt åttjudit, valla udnátjij ij le ájn tjoavdedum, javllá fylkkaráde. Fylkkasuohkan aktan guovte joarkkaskåvlåj stádan gæhttjal dal aktijdit gássjelisvuodav tjoavdátjit. Ja fylkkaráde ij vuollána: - Ep la dájna ássjijn ållim. Jus gávnnuji muhtema Bådådjon giellamáhtudagáj ja </p>
<p><em type="bold">Giellaåhpadiddje vádnuni </em><em type="bold">- Moaddi lip virgev gæhttjalam biejadit, ja snuoggam lip juohkka sajen jus åhpadiddje sámegiella máhtudagájn gávnnuhi. Ep la vuorbástallam, javllá skåvllåoajvve Sigurd Winther. Knut Hamsun js:an ælla giellaåhpadiddje. </em>gudi åhpadit máhtti, válldit aktivuodav mujna, javllá Trud Berg fylkkasuohkana næhttabælláj. </p>
<p><em type="bold">TV-tjalmostibme </em><em type="bold">åhpadiddjevádnu </em></p>
<p>Bájkálasj NuorajTV tjalmostij åhpadiddjedilev reportásja baktu (http:// nuorajtv.no). Danna vuojnnusij bådij binnemusát 7 oahppe e åhpadimev oattjo julevsámegielan, juska rávkadus le lága baktu duodastum. Akta dájs le 18-jagák Viktor Paulsen, oahppe Bodø joarkkaskåvlån. Aktan klássaguojmij lij sån juo árrat diededam giellaåhpadimev sámegielan hálijdij. Gássjelisvuoda tjuovvun, gå skåvlå tijma ettjin hieba guhkesåhpadime hárráj. Viktorin ij le læhkám giellaåhpadibme dán tjavtja. - Vajálduhtáv majt juo lev oahppam, gå iv gielav besa adnet. Ja gå sjaddá muddo munji åhpadit gielav nuppe buolvvaj, de iv ane juojddáv åhpadit, javllá NuorajTV:aj.</p>
<p><em type="bold">Sávvá nanos giellamáhtudagáv </em>Le rasjes åhpadiddjedille tjabu julevsáme guovlon Nuortta-Sálton, ja dát vájvetskåvllåoajvev Sigurd Wintherav Knut Hamsun joarkkaskåvlån. - Dát vuoset julevsámegiela rasjes dilev nav gåktu le, javllá. Skåvllåoajven li stuorra visjåvnå sámevuoda hárráj skåvlån. - Mij lip guovte-kultuvralasj skåvllå, ja lijma sávvat sámevuohta lij ájn vil tjielggasabbo sjaddat. Åhpadiddje giella-, kultuvrra- ja histåvrråmáhtudagáj lij viehkken boahtet sámevuodav ietjama skåvlån tjalmostit, jáhkká Winther – guhti joarkká tjielggit oahppe KH joarkkaskåvlån gudi sávvi giellaåhpadimev sámegielan oadtju åhpadusáv riektáj milta, juska åhpadiddjedille le rasjes. </p>
<p>Sámegiellaåhpdibme le uddni Árrana baktu. - Oahppe oajvveskåvlån Hábmerin oadtju guhkesåhpadimev Árranis ietjamij studion, ja oahppe Ájluovtan oadtju åhpadimev Árranin. Dát buoragijt doajmmá, valla buoremus luluj liehket jus tjoahkkit lijma máhtudagáv ietjama skåvllåj, javllá Sigurd Winther. Winther huoman doajvvu dille bárrán boahtteájggáj. - Miján li læhkám moadda riek tjiehpes sáme oahppe skåvlån manemus jagijt, gudi dal joarkki åhpadusájn allaskåvlåjn ja universitehtajn. Ihkap muhtema ihti dánna åhpadiddjen akti, sávvá skåvllåoajvve.</p>
<p>Viktor Paulsen (18), gen fuolkke le Divtasvuonas, le oahppe Bodø joarkkaskåvlån. Sån le akta sijájs gudi dá tjavtja ælla sámegielåhpadimev oadtjum. Gåvvå: NuorajTV</p>
<p><em type="italic">Árrana baktu oattjo guhkesåhpadimev julevsámegielan, vuodo- ja joarkkaskåvllådásen. Árran álgadij dán láhkáj åhpadit guovvamáno 1999. Solvår Knutsen Turi subtsas dievdedum kapasitehta birra, valla oajvvegássjelisvuohta duola degu Bodø joarkkaskåvlå hárráj le tijmmapládna. Skåvllå ij le nahkam tijmajt gávnnat ma oahppijda ja Árranij hiehpi. - Dájna vierttiji skåvlå árrat juo bargggoahtet, hasot Turi. (På bildet Sandra Nystø) </em></p>
<p xml:lang="nob">Victor Paulsen (18), som har sterk tilknytning til Tysfjord, er elev ved Bodø videregående skole. Han er en av dem som i høst ikke har fått den samiskundervisningen han har krav på. Fra NuorajTV</p>
<p xml:lang="nob"><em type="bold">Tæksta: Børge Strandskog </em></p>
<p><em type="bold">Jårggålibme: Divte Media AS / </em></p>
<p xml:lang="nob"><em type="bold">Ingrid Kintel </em>j </p>
</body></document>
