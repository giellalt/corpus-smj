<document xml:lang="smj" id="no_id"><header><title>- Ja dåla biejvve ihtá!</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Ingrid" lastname="Kintel" sex="f" born="1988" nationality="nor"/></translator><translated_from xml:lang="nob"/><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>439</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/samisk_261110.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p>Bájkkeavijssa NuorttaSállto</p>
<p xml:lang="nob">Muorra, sáddu ja spiedjil. Oahppe 4.-10. dásen Stuorgiette Bajássjaddamguovdátjin gæhttji Ingun Utsi dájdav, Speilbilde. Ij la agev álkke sjávo tjuodtjot. Tre, sand og speil. Elevene i 4.-10. klasse ved Storjord Oppvekstsenter ved Ingun Utsi‘s kunstverk, Speilbilde. Ikke helt enkelt å unngå å komme borti verkene som befinner seg på golvet og veggene.</p>
<p>Skolesekkenij. Oahppe Stuorgiette bajássjaddamguovdátjin li akta moatte skåvlåjs ja mánájgárdijs gudi bessin tjuovvot åvddånbuktev SKINNan, dájddárav Nina Jo Melbøe. Dánna lidjin tjuollusa, mállaga, gåvå ja filmmavuosádusá. SKINNa oajvvemåhkke le organiserit ja vuosádallat dájdav rijkaguovlon, sierraláhkáj nuorajda ja mánájda. Åvddånbuktemfálaldahka le dagádum vaj tjuovvu udnásj oahppoplánajt, ja lebagádallam åhpadiddjijda. Dættodam li mánájt ietja dåjmadit. Vuosádus le Nordlánda, Råmså ja Finnmárko oahppijda fálaldahka.</p>
<p>GIERDU le nuorttasáme báhko, mij julevsámegiellaj sjaddá gievlle. Gievlle le guovdásj gåvåstahka sáme kultuvran. GIERDU -labudibme sáme dájddaværáldin vuoset moattebelakvuodav dájdan. Oahppe oadtjun vuostak vuosádusáv vuojnnet monterijn ja siejnijn, duodden ånifilmmaj. Dát båvtij reksjåvnåjt oahppij gaskan, gej mielas lij hálvva suorgganahtte filmma. Filmma subttsasav giehttu-<span type="quote" xml:lang="nob">«And, the moment from the past»</span>. Ådåájggásasj åvddånbuktemvuogij baktu vuoseduvvi dáhpádusá åvdep ájgijs ja subtsas gåktu vássám ájge máhtti dæhppot.</p>
<p>Oahppe bessin duov dáv dájddabargov vuojnnet. Vuostasj dájddadahko le guolbe guovddela, ja oahppe månni mij dát soajttá liehket. Man muoduk le dát, gatját Nina Jo Melbøe. - Bállo náhkes aktan boahttsutjårvijn, chili bálluj dabrijdum, tjoarve boahttsus ruoppsadin bájnnidum ja náhkke boahttsus, vásstedi máná. - Miján li iesjgengalágásj vuojno. Gåvvidibme le aj åvddånbuktemvuohke, ja dán gåvån li ådåájggásasj momenta ja åvdepájggásasj momenta kontrásstannubbe nubbáj biejadum, subtsas Melbøe. Dánna le káffagåhppå ja fádi nubbe nuppe vuosstáj biejadum, muorrabargo, vuodjagierggetjuolos ja væssko guolletjuomas. Árbbedábálasj sáme materiála illustreridum moatte láhkáj. <em type="italic">- Mij le dát? </em>Gatjádahkes máná imájdalli mij dájddadago máhtti liehket. - Diktim ja stiellim illustrasjåvnåjs – dat le dájdda, subtsas Melbøe. Dájddavuosádusáv gæhttjat le muhtemijda ållå ådå åtsådallam. Muhtema tjuovvu berustiddje mielajn, iehtjáda e rat másja sjávo tjuodtjot. - Iv dádjada manen dáv dahkap, javllá akta. Dát lij suorgganahtte, javllá nubbe. Vieledit dájddadagojt le aj oasse oahppamis. Oahppe ájádalli gåvå milta. - Åvddåla ij lim buorre sábmen liehket, javlla akta næjtsojs, ja gæhttjá gåvåv mij vuoset guovte identitehta sæmmi gåvån. Labudimes avta bieles nubbáj målssu nissun biktasijt, gáptes dábálasj båvsåjda, mij vuoset guovte identitehtajt. Gassko guolbe le tjuollus. Dánna viertti várrogisájt duolmmot vaj sáddu ij hájeduvá. <em type="italic">- Gåktu le dájddavuosádusán liehket? </em>- Suohtas, javllá akta mánná, guhti le ehpalgáhkov båråtjit ja sáftav jugátjit badjen, gå 45 minuhta geldulasj vájaldibme sáme dájddaværáldin le nåhkåm. </p>
<p xml:lang="nob">Bállo náhkes ja boahttsutjårvijn. Oahppe tjuovvun dájddárav ja åvddånbuktev Nina Jo Melbøe. Ball med hår og reinsdyrhorn på. Elevene ble guidet gjennom utstillingen av kusntner og formidler Nina Jo Melbøe.</p>
<p>Tæksta: Kitty Skapalen</p>
<p>Jårggålibme: Divte Media AS / Ingrid Kintelj</p>
</body></document>
