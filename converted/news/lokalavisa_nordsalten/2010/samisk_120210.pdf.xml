<document xml:lang="smj" id="no_id"><header><title>Avtagærddásasj jali sluogas?</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>464</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_120210.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p>Bájkkeavijssa NuorttaSállto <em type="bold">j </em>suv misjåvnnådåjmav – barggo mij moatte láhkáj iehtjádijs árvustaláduváj juo Kildala ájggásattjajs. Thomas von Westen lij riek mihá Kildala bargos, madi suv tjuovvovasj, Hans Skanke miejnnij Kildal ittjij bargov tjadáda. Mannemus ássje máhttá liehket dan diehti gå Skanke ja Kildal lijga sæmmi njunnjusjvirggáj åhtsåm. Skanke miejnni aj gå Kildal lij válldum sáme nissunijn, de ittjij máhte tjadádit bargov gåk galgaj. </p>
<p>Kildal álgon Sálton bargaj, valla Fuolldá, Hábmer, Divtasvuodna ja Ofuohtta lij aj suv guovlon. Mannela sån aj Viestirállaj rájaduváj ja dan mannela sjattaj sån von Westena fábmodus Nordlándan sierra dahkamusájn bærrájgæhttjat misjonerajt ja skåvllååhpadiddjijt. Dán bargo diehti vierttij ålov manádit ja dan diehti tjuohkkij ållo diedojt sáme åsskodábij birra, mij dagáj suv ájnas diehtovadden von Westenij ja misjåvnnåj ietján. Juska Jens Kildalan lij stuorra misjåvnnåguovllo, de juska astadij misjåvnnåmanojt válldet Svierigij.skåvllådåjmadahkaj, ja gå dát skåvllå- ja tjåhkalvisdåhpe tsieggiduváj de sáme máná oadtjun buorep skåvllåfálaldagáv gå látte. Ja oajvveåvdåsvásstediddje åhpadimes sámijs Divtasvuonan ja Hábmerin sjattaj jur Jens Kildal. Bukta sjattaj dá sáme nuora gehtjaduvvin sæmmi smidása låhkåt ja katekissmamáhtudagán gå látte. Misjåvnnåbarggo sámegielaj tjadáduváj gitta 1774.</p>
<p>Jens Kildal jámij nágin jage dan åvddåla. Sån jámij jagen 1767, badjelasj 80 jage vuoras. Madi ietjá teologa adnin mielosvuodav misjonerran álggon ådå ja <span type="quote">”buorep”</span> præsstagåhttjomijda, bargaj Jens Kildal sámemisjåvnån ålles viessomájgev. Sån aj moaddi dikken sámij ássjijt åvdedij, sierraláhkáj mij guoskaj oasestiddjij buollemvijnnavuobddemav 1700-jagijn. - Jens Kildal lij galla idealissta, ja jus ij lim riek sluogas, de lij gåjt smidás misjåvnnåstratega. Ij lim avtagærddásasj vájván nav gåk Hans Skanke ájgenis tjuottjodij, tjoahkkájgiesij Roald Kristiansen dajda 7-8 gulldaliddjijda gudi lidjin Árranij tjåhkanam mánnodak iehkeda. Lidjin máhttet liehket ienep gulldaliddje. Doajvodahtte sjaddá gå Árran mannela gåhttju tiebmáiehkedij gånnå ájggu tjalmostahttet ietjá åskulasj oajvev Divtasvuonan, namálattjat dat giehtos sognepræssta Olaf Holm</p>
<p>Tæksta:</p>
<p xml:lang="nob">Børge Strandskog</p>
<p>Jårggålibme: Idar Kintel /</p>
<p>Divte Media AS</p>
<p xml:lang="nob"><em type="italic">Thomas von Westen </em></p>
<p>Gå Thomas von Westen lij Gásluovtan jagen 1722 sjiehtadij sån sámij Tjåron ja Rábekjuvson galggin skåvllå- ja tjåhkalvisdåhpe tsieggit. Hábmerin lij præssta Schjelderup tjoahkkim sámijt gitta Stájgos tjåhkanittjat Karlsøyaj Sagfjordan gå Thomas von Westen (ja Jens Kildal) bådijga Divtasvuonas. Sáme dánna lidjin nannusit tjanádum sijá ájttegij jáhkkuj ja tjuovvun dålusj dábijt. Misjonera vierttijin dan diehti guhkev Karlsøyan liehket, ja guokta biejve åhpadij ja bagádi Thomas von Westen sijáv. Sån sæmmi bále oattjoj diehtet gávnnujin moadda værrodimsaje lahkusin ja nággij sámijt vuosedittj at dajt sajijt. Misjoneraj bále vierttijin sáme biejsstet ja boalldet værrodimsajijt. Sæmmi bále mierreduváj skåvllå- ja tjåhkalvisdåhpe aj Karlsøyaj galgaj tsieggiduvvat. Dán láhkáj misjåvnnå álgadij ájnas bargov</p>
<p xml:lang="nob">Dát rámát jages 1633 le ihkap Jens Kildal iesj adnalam. Jáhkedahtte dát gulluj Kildala vielljaj, guhti ájgenis Gásluovtan åroj. Uddni le árvvogávnne Førden. Denne bibelen fra 1633 kan Jens Kildal selv ha holdt i. Den tilhørte sannsynligvis bror til Kildal, som i sin tid var bosatt i Kjøpsvik. I dag befinner klenodiet seg i Førde. jjjjjjjjjjjjj</p>
</body></document>
