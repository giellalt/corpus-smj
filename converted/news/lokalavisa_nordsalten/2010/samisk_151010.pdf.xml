<document xml:lang="smj" id="no_id"><header><title>Mihá ietjasa sámevuodas</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Ingrid" lastname="Kintel" sex="f" born="1988" nationality="nor"/></translator><translated_from xml:lang="nob"/><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>688</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/samisk_151010.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">2 2</p>
<p xml:lang="nob"><em type="italic">Fredag 15. oktober 2010 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p>Vuojnunagá le ådå vuojnnan julevsáme giela hárráj iditjime. Ádjáj ja áhkoj skábmo dárojduhttemájge rájes hálvva duogátjij gáhtu gå vuojná udnásj nuoraj mihá mielav ietjasa giela ja árvo hárráj.</p>
<p><em type="bold">Sámegiella le trendy </em></p>
<p>Ja ælla dåssju sáme gudi sihti julevsámegielav oahppat. Stuorra oasse dárogielak nuorajs li berustahtjam sámegielav oahppamis, juska e huoman lahka fuolkev ane gudi sámásti. - Itjjiv åvvånis majtik álgos máhte, valla muv mielas le geldulasj giella, subtsas Marte G. Kleivan Bálágis. Såj klássarádnajn Nora Mari Iversen (16) libá válljim sámegielav oahppat dá jagev. - Moattes mijájs Bálágis lip mælggadav sihtam sámegielav oahppat, valla javlli ælla åhpadiddje. Le sæmmi luondulasj sámegielav válljit gå ietjá gielajt. Giella le geldulasj danen gå le ållu ietjálágásj, ja moadda nuora sihti sámegiellav uddni oahppat, giehttu Marthe. Nuoraguovtes guorrasibá sámegiella le sjaddam trendy.</p>
<p><em type="bold">Bivnos guhkesåhpadibme </em></p>
<p>Birrusij guovtelåges adni åhpadimev Árranis dá jage. Muhtema Trøndelagas, muhtema Ofuohtás, muhtema Finmarkos</p>
<p><em type="bold">Dá vahko ásadij Árran oahppijæjvvalimev divna nuorajda gudi oadtju sámegiellaåhpadusáv sijás dá skåvllåjagev. </em>ja muhtema Nuortta Sáltos. Niellja Losaoahppijs Ájluovtan li guovte sámegiellatijma juohkka vahko, akta dajs le Christin Solberg (16). <em type="italic">- Manen le dån sámegielav válljim? </em>- Hállo lij oahppat juojddáv. Mujna le áhkko gut sámás, ja sámegielak rádna, munji de sjaddá suohtas máhttet unnán. Guláv gå rádna ja iehtjáda sámásti, ja åvddåla tjuovvuv nehtasijdov Infonuorra mij dálla le gáhtum. Madi ienebu åhpav, dadi ienebu dádjadav majt áhkko telefåvnån giehttu sámegiellaj, måjut Christin. </p>
<p><em type="bold">NuorajTV </em></p>
<p>Maria Mikkelsen álgadij mánnodagá giehttomijn gåktu NuorajTV.no barggá vájmmelis nuoraj ja anátjit sámegielav ietjasa næhttasijdon. Moattes oahppijs rámmpu bargov. - Suddo gå dåssju le gæhttjalibme-pros-jækta javlaj rádjáj, javllá Christin. Oahppijæjvvalimen galggi oahppe gæhttjalit filmav stiellit. Ja jus ietja sihti, de almoduvvá filmma nuorajtv.no.</p>
<p><em type="bold">Dåbddu buorren </em></p>
<p>Olga Gælokij (16) lij álkke sámegielav válljit. Tjanádum le Tierrekluoktaj, ja sámegiella le viesso ietjas lahka fuolken. Ja sån le mihá sábmen liehket. Åvddål åhpadibme Árranin álgij, lij sån árrat danna. Lijkku guovdátjin vájaldit; gæhttjat filmajt, gielav gullat subttsasij baktu, ja gåvåjt guovllat ietjas fuolkes. - Dåbddu nav buorren. Dát le oasse mujsta. Dála li muhtema muv fuolkes gåvvidum, javllá ja gæhttja Anndetjæhtjásis guhti duojijt vuosádallá avta gåvån. - Iv dádjada manen gielav nav gádodit sihtin, javllá Olga håjet. Sujni le sámevuohta luondulasj ja ájnas oasse ielle-</p>
<p>Lagás ja gieres. Olga Gæloka (16) mielas dåbddu buorren guovdátjin vájaldit, gåvåjt gæhttjat ja subttsasijt gullat ietjas sámevuoda birra. Kjent og kjært. Olga Gælok (16) kjenner det er godt å vandre rundt på senteret, se bilder og høre fortellinger om sine samiske røtter. mis. - Gehtja, dåt nejtsusj ruoppsis biktasij le mån, subtsas sån ja vuosádallá gåvåv bienas Tjierrekluovtan muhtem jagij rájes. - Gå ulmutja gulli mån lev sábme, de gatjádi tuvsán gatjálvisájt. Li gus dujna buohttsu? Åro gus gámán? Dá li dålusj gatjálvisá. Mån farra javlav mij lip asfaltsáme, tjajmmá Olga ja subtsas sån lijkku gåvvit ja sujne le blogga sihke dáro- ja sámegiellaj.</p>
<p><em type="bold">Usjudallamvuohke </em><em type="bold">le rievddam </em></p>
<p>Oahppijæjvvalime tiebmá le njálmálasj giella ja girjálasjvuohta. - Dánna li oahppe moatte gielalasj dásijs, subtsas Anne Silja Turi Árranin. Iesj le sujna sámegiella iednegiellan ja lij akta dajs gen åvdås sámegiella åhpadusgiellan sjattaj 1990-lågon. - Dalloj moattes ettjin dádjada manen sámegielav skåvlån galgajma oahppat. <span type="quote">«Gåktu dal máná sámegielajn galggi bierggit?»</span> javllin. Rievddam le dát. Uddni le sjaddam luondulasj sámegielav oahppat. Usjudallamvuohke le rievddam, tjielggi Anne Silja.</p>
<p>Ráddnavehka subtsasti sij ienemusát dárusti gaskanisá ja muhttijn sámegiella gullu. - Álgos ittjij áhkko vuojga lijkku mån galggiv sámegielav oahppat, valla dálla vuojnnu degu ienep dasta berus. Sån gatját gåktu manná, majt dahkap, ja majt lev oahppam. Jus le máhttelis, de joarkáv sámegielajn boahte jahkaj aj. Sidáv ájn vil ienep oahppat, hæjttá Christin.</p>
<p>Nora Marie Iversen ja Olga Gælok libá dåbddåm nubbe nuppev mánávuoda rájes. - Áddjá Ájlátten årru, mån lev danna årrum, ja giesijt lev dánna. Dánna le muv fuolkke. Lin gal mihá sámevuodas, javllaba</p>
<p>Tæksta: Kitty Skapalen</p>
<p xml:lang="nob">Jårggålibme: Divte Media / Ingrid Kintel 16-jagága. Nora Marie Iversen og Olga Gælok har kjent hverandre siden barndommen. - Bestefar bor på Helland og jeg har både bodd her og vært her om somrene. Her er slekta våres. Ja vi er stolte av å være samer, forteller de to 16-åringene.</p>
<p><em type="bold">Mihá ietjasa sámevuodas </em>j j </p>
</body></document>
