<document xml:lang="smj" id="no_id"><header><title>Ietjálágásj fálaldahka julevsámenuorajda</title><genre code="news"/><author><unknown/></author><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>265</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/></multilingual><origFileName>http://www.nord-salten.no/files/samisk_030910.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="nob">1 8</p>
<p xml:lang="nob"><em type="italic">Fredag 3. september 2010 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p>NuorajTV le sámegielak næhtta-tv man ulmmejuogos le nuora julevsámedáfon. Guokta nuora galggaba miellagiddis ássjijt, suohtas ássjijt ja ådåsijt dahkat ja almodit dajt sierra næhttabælláj. Oajvvegiella l sámegiella, valla ássje jårggåluvvi dárogiellaj vaj le dádjadahtte aj dajda gudi e ållu buoragit sámegielav buvte. - Næhtta-tv baktu sihtap ásadit arenav gånnå julevsámegiella gullu ja aneduvvá nuoraj gasskan - nuoraj árvoj vuodon, javllá redaktørra Maria Mikkelsen (23). – Sihtap adnet sámegielav ietjá ja ådå láhkáj gå mij le árbbedábálasj adno. Sån le esski ållim journalisstaåhpadusájn Voldan, ja le sijddaj jåhtåm prosjevtajn bargatjit. Såj Simon Piera Paulsenijn (22), gut aj le Divtasvuonas, galggaba Ájluovtan barggat ådåjagijda. - Dát le huj geldulasj prosjækta, ja måj lin vuorbálattja gudi bessin</p>
<p>Ietjálágásj fálaldahka julevsámenuorajda</p>
<p>Boahtte vahko álgaduvvá ådå ja ietjálágásj mediafálaldahka julevsámenuorajda: <span type="quote">“NuorajTV”</span> le namma.</p>
<p>Sunnu Simona barggo le dahkat ássjijt ma guosski ja berustalli sámenuorajt. Ájnas oasse prosjevtas le aj ahte nuora ietja máhtti oassálasstet ja ietjasa filmajt næhttasijdon juohket. - Filma máhtti juohkkaláhkáj dagáduvvat ja vájku man birra liehket, ájnnasamos ássje le adnet sámegielav majt buktá, javllá Simon. NuorajTV le gæhttjalimprosjækta ja vihpá ådåjagijda. Sámedigge, Norlánda Filkkasuohkan ja Ådåstahttemháldadus ja girkkodepartementa pros-jevtav doarjodi. Gárvedimijn libá goappátja tjadádam filma -ja tv-kursav. Ja ragátmánno 8. biejve dåhkki vuojnnet vuostasj almodusájt. - Dát le ållu ådå åtsådallam munnuj. Valla Maria duogátjin journalistihkas ja Simona máhtudagájn mij teknihkkaj gullu, le munnun buorre vuodo. Ávvudallin álgget, ja jáhkkin jåhtelit oahppin ja åvddånahttin, javllaba måvtugis nuora.oassálasstet. Prosjevta baktu bessin barggat vájmmoássjijn – julevsámegiela boahtteájgge – sæmmi båttå gå barggo le geldulasj ja guoskavasj goappátjijda, javllá Mikkelsen.</p>
</body></document>
