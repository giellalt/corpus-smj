<document xml:lang="smj" id="no_id"><header><title>Dåhkki gus mujtojt buoredit?</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Ingrid" lastname="Kintel" sex="f" born="1988" nationality="nor"/></translator><translated_from xml:lang="nob"/><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>439</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/samisk_221010.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">2 4</p>
<p xml:lang="nob"><em type="italic">Fredag 22. oktober 2010 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p>Ulmme tjåhkanimijn lij juohket ja oasev válldet åtsådallamijs ja såbadusbargguj Oarjje-Afrikan ja Nuortta-Sálton. Mihto, vuoge ja aktisasjbarggo ietjá ásadusáj lij juoga mij giehtadaláduváj.</p>
<p><em type="bold">Diehtojuohkem </em></p>
<p>Heidi Strand Mathisen le resurssajuohkusin, mij manep ájgev ij la doajmmam, gå le dárbbo gávnnat buoremus mierijt prosjevta hárráj. - Hálijdip dal jåhtuj boahtet vas. Årrop guovte-kultuvralasj sebrudagán, ja le dárbbo ságastit nievres mujtoj birra. Åvddåla le sámeálmmuk dagu tjiegadum, ja dát ulmutjijt vájkkut aj udnásjga biejve. Såbadusprosjækta vibáj 3-4 jage, valla dåbddåp ep la ájn dajna gærggam. Åhtsåp dal buoremus vuogev gåktu vijdábut galggap barggat, javllá Mathisen.</p>
<p><em type="bold">Dåhkki gus mujtojt buo </em></p>
<p>Dát lij tiebmá gå resurssajuogos Såbadusprosjevtan Nuortta-Sálton gåhttjun rabás tjåhkanibmáj vásse vahko. Oarjje-Afrikának Michael Lapsey ja Themba Lonzi gudi bådijga <span type="quote" xml:lang="nob">«Institute for healing of Memories»</span> Cape Townas lijga sierraláhkáj gåhtjodum.</p>
<p>Åvdep jådediddje såbadusprosjevtas, Rolf Steffensen, lij sån guhti gåhtjoj afrikánajt boahtet. - Dát le buorre máhttelisvuohta oahppat Oarjje-Afrikas. Geldulasj le gullat sijá åtsådallamijt ja båhtusijt. Såbadusbargo baktu Oarjje-Afrikan lev oahpástuvvam Themba Lonzijn, guhti åvdebut le jådedam seminárajt sáme- ja oarjje-afrikána nuoraj gaskan. Ållu vuostasj workshopa rájes, jagen 2005, lip åtsådallam siján li buorre vuoge ma li mijá vájmojda jåksåm. Oahppat máhttep dáj vuogij birra, ja gæhttjalit lahkanit nubbe nuppev ja gássjelisvuodajt ietjamij sebrudagán, javlaj Steffensen.</p>
<p><em type="bold">Ressurssajuogos </em><em type="bold">såbadusprosjevtan </em></p>
<p>Resurssajuohkusin prosjevtan li Rolf Steffensen, Heidi Strand Mathisen,</p>
<p>Ingar Kuoljok, Solvår Turi ja Anne Kalstad Mikkelsen. Ingar Kuoljok buorástahtij sámegiellaj, dárogiellaj ja iennilsgiellaj ja javlaj dán semináratja baktu lij hállo oahppat nubbe nuppes dáppe Divtasvuonan ja Oarjje-Afrikas. Árrana vuolepdirektørra, Lars Magne Andreassen, gåhtjoj afrikánajt buorisboahtem. - Dát le ájnas tjåhkanibme dan prosessan gånnå sihtap buoredit ietjama mujtojt ma li sáme identitehttaj tjanádum. Dárbahip giehttot dán birra ja joarkket prosessajn mij juo le álgadum, vierttip tjuovvot dav bálggáv. Miján le buorre viehkke vuogijt gávnatjit ja mujtojt buoredittjat. Lev ávon ja gijttevasj guossidimes Oarjje-Afrikas. Siján le ållo mijájjuogadit, ja buorre inspirásjåvnnån midjij, javlaj Andreassen.</p>
<p><em type="bold">Muddo såbadit </em></p>
<p>Instituhtta Cape Townan semináraj baktu dahki sierra ságastallamjuohkusijt gånnå oasslasste bessi subtsastit ietjasa vásádusáj birra. Instituhta jådediddje, Michael Lapsey, javllá dåbdåstime duogen le jus galggá nahkat viessot ietjas vásádusáj. - Tjiegadibme le læhkám ájnas oasse dassta mij le dáhpáduvvam. Dárbahip dåbdåstit, valla oajvvegássjelisvuohta le álu ieneplågo dádjadahtesvuohta dåbdåstimes, javlaj. Lapsey le manádam væráldav birra subtsastime ietjas histåvråv. Bådij njuolgga</p>
<p xml:lang="nob">TID FOR FORSONING. Michael Lapsley inspirerte ressursgruppa i forsoningsprosjektet i Nord-Salten da han besøkte Árran forrige uke.</p>
<p>MUDDO SABADIT . Michael Lapsey lij inspirásjåvnnån ressurssajuohkusij såbadusprosjevtan Nuortta-Sálton gå Árranav vásse vahko guossidij.</p>
<p xml:lang="nob"><em type="bold">Institute of Healing Memories </em>.Vuododum 1998. Ásadi seminárajt </p>
<p>Oarjje-Afrikan ja ietjá lándajn gåktunievres mujtojt buoredit. Tjalmosti gåktunásjåvnå histåvrrå almatjav vájkkut.</p>
<p>Fáktá</p>
<p>Tæksta: Kitty Skapalen</p>
<p>Jårggålibme: Divte Media AS / Ingrid Kinteljjj</p>
</body></document>
