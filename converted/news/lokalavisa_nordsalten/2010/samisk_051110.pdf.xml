<document xml:lang="smj" id="no_id"><header><title>- Iv máhte dåssju ietjamav ájádallat</title><genre code="news"/><author><person firstname="Sander" lastname="Andersen" sex="m" born="" nationality="nor"/></author><translator><person firstname="Ingrid" lastname="Kintel" sex="f" born="1988" nationality="nor"/></translator><translated_from xml:lang="nob"/><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>570</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/samisk_051110.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">1 8</p>
<p xml:lang="nob"><em type="italic">Fredag 5. november 2010 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p>Sujna lij stuoves barggo, buorre bálkká, esski lij goadev oasstám, ja lij aj Divtasvuona álmmugis luohtádusáv oadtjum ja nav suohkanstivrraj válljidum tjavtjan 2007. Duodden lidjin Ingen moadda luohtádusdåjma, politihkan ja aj ietjá láhkáj. Sujna lij stuor ráddnavehka ja iesj lij vissjalis. Ja hávsskes ja gisjugis æjgáda ja oarbbena gudi suv doarjodin. – Muv iellemin ittjij vargga mige vájllu, javllá iesj.</p>
<p><em type="bold">Skihppáj </em></p>
<p>De dáhpáduváj juoga mij suv iellemav jårgestij vuolus-bajás. Ådåjakmáno 5. biejve 2009 oattjoj Inge Olsen Ájláttes vuojnnamslágav. Dát nuorra ja dåjmalasj</p>
<p><em type="bold">Sujna le sierralágájs subtsas, Inge Olsen Ájláttes Divtasvuonan, guhti vargga guokta jage dássta åvddåla, gå lij 25 jagák, oattjoj vuojnnamslágav. Vilá rahtja varrásin sjaddat, valla huoman de lidjin ájádusa iesjsårmmima hárráj ma lidjin værámusá. </em><em type="bold">j j </em><em type="italic">– Lij sieldes låssåt gå rumáj gálnaj. Ájádallagåhtiv gåktu buoremus láhkáj máhttiv ietjam iellemav oanedit, javllá Inge Olsen. – Å bli nesten totalt invalid var et fryktelig fall. Og det hadde gått så langt at jeg tenkte allerede på praktiske måter å ende mine dager på, sier Inge Olsen. </em>ålmåj hæhkkat ij lim desti nav dåjmalasj gå åvddåla. Inge vilá ságastit buvtij, valla rubmaha gåro bielle gálnaj. Dálla de nahka tjáppagit gåro juolge nanna duolmastit, ja gåro giedav vehi låggnit. Valla dárbaj huoman viehkev bæjválasj dåjmajda. </p>
<p><em type="bold">Låssis ájge </em></p>
<p>Inge le moatte láhkáj skihpudagáv vásádallam, ja dajna aj diehta gåktu le psyhkalasj varresvuodajn rahtjat. Sihtá iemeláhkáj barggat ja rádnaj siegen liehket degu åvddåla, valla skihpudahka le suv vájvástallam vaj ij le máhttelis læhkám. Ja dakkir dilen li aj ájádusá badjánam ietjas hehkav oanedittjat. Inge lij juo usjudallam gåktu galgaj davdahkat vaj ietjas lagámusá ettjin galga suv gávnnat varran ja biledum. Dav de máhtij dahkat sijá åvdås. Plána lidjin gárvvása, valla sjielmá nanna moattoj.</p>
<p><em type="bold">Ájnna máhttelisvuohta </em>- Låssåt lij gå iellem jårgijdij dassta mij munji dåbdduj buorre iellemin. Giehppis mielajn åvddåliguovlluj gæhttjiv, ja muv iellemin ittjij vargga juoga vájllu. Sjaddat vargga ållu dåjmagahtes lij sieldes låssåt. Mujna lidjin alla mihto, ja gå dajt ittjiv jåvså de ájádusá iesjsårmmima birra båktåluvvin, javllá Inge Olsen. Hárjjánam lij usjudalátjit galgaj rijbbat – agev. Máhttsat bargguj ja dåjmajda lahkke jage vuojnnamslága mannela vas. Valla nav álkke gal ij lim. Iellemav oanedit lij ájnna máhttelisvuohta sunji. - Iv mån dájna bierggi. Ij la mujna energija jali máhttelisvuohta ietjam mihtojt jåksåt, ja ij ga iehtjádij vuorddemusájt ållit. </p>
<p><em type="bold">Gijttevasj </em></p>
<p>Rahtjam le, ja vilá låssis ájádusáj rahtjá. De dal mierredam le bloggigoahtet dáj ássjij birra. Juohket ietjas ájádusájt ie-htjádij, ja vuosedit oasev dassta mij le hálvva tabua moaddásijda. Sjaddam le dálkkasa lágásj sunji. – Mån lev åtsådallam gåktu iellem målssu, valla dálla lev hárjjánam dajna viessot. Vierttiv gijttet fámiljav ja doarjjofálaldagáv dan åvdås, javllá 27-jagák gut ij jáhke sån gudik goassak dåjmalasj vil sjaddá.</p>
<p><em type="bold">Åtsådallamijt juohket </em></p>
<p>Inge le oahppam låssis ájádusáj barggat, ja diehtá viehkke gávnnu. Sihtá juogadit ietjas åtsådallamijt vaj iehtjádijda viehkken máhtti boahtet, ja ulmutja lulun ságastahttját iesjsårmmima birra. Esski gå subtsastallagådij ietjas dile birra, de viehkev oattjoj. – Guhkes ájgev ittjiv majdik aktasik giehto, valla gæhttjaliv gåvvidit ietjamav gievrran. Dát lij værámus majt máhttiv dahkat. Manep ájge lev gal nahkam vierrat dajt , ja de ietjam lunna mierrediv: manen galgav aktu guoddet dájt åtsådallamijt, gå ihkap viehkken iehtjádijda soajtti sjaddat. Nav de aj ietjam lagámusá buorep láhkáj dádjadahtji man låsså dille mujna le læhkám, ij le gal agev vuojga álkke læhkám.jjjjjjjj <em type="bold">- Iv máhte dåssju ietjamav ájádallat </em></p>
<p>Tæksta/Gåvå: Sander Andersen, NRK Sami Radio Jårggålibme: Divte Media AS/ Ingrid Kintel</p>
</body></document>
