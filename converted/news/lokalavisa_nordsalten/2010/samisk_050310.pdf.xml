<document xml:lang="smj" id="no_id"><header><title>Mujtodime, valla ælla vadjáluvvam</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Idar" lastname="kintel" sex="m" born="1989" nationality="nor"/></translator><translated_from xml:lang="nob"/><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>661</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_050310.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">16</p>
<p xml:lang="nob"><em type="italic">Fredag 5. mars 2010 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p xml:lang="nob">DEN GODE HVERDAGEN. Ulike tiltak skal gjøres for å skape den gode hverdagens for demente.</p>
<p xml:lang="nob">ANNA KUOLJOK fra Drag tiltrådte 1. januar stillingen som prosjektleder for et 3-årig nasjonalt program for personer med demens med samisk bakgrunn.</p>
<p>Guoradallama vuosedi birrusinlahkke dajs demænssaskihpudagájn liguoradaláduvvam ja diagnostiseriduvvam. Dat vuoset riek moattes ælla diedov skihpudagá birra oadtjum ja bagádallamav máhttelisvuodaj birra viehkev åtsåtjit. Árra diagnosa vaddá buorre máhttelisvuodajt hiebadahtátjit iellemav buoremus láhkáj demænssaskihpudagájn.</p>
<p><em type="bold">Ájggu fálaldagájt buoredit </em>Kuoljok le ådåjakmáno 1 biejves 2010 virggáj biejadum prosjæktajådediddjen gålmmå-jahkásasj demænssaprográmmaj ulmutjijda sáme duogátjijn. Prográmma le oasse Demensplan 2015, gånnå ulmme le bajedit kvalitehtav ja lasedit máhtukvuodav dievnnofálaldagájn ulmutjijda demensajn. <em type="italic">- Gåktu li dievnnofálaldagá sáme addnijda uddni? </em>- Prosjækta galggá åttjudit diedov kvalitehta ja sisano birra dievnnofálaldagájn ulmutjijda demensajn gænna le sáme duogásj. Jagen 2010 tjadáduvvá stáhtusguoradallam dievnnofálaldagáj birra daj niellja nuorttalamos fylkajn, subtsas Kuoljok. </p>
<p><em type="bold">Demensa merka </em>Demænssa doalvvu hæsodibmáj, dåbddomerkaj duola dagu mujtodisvuohta, hæboduvvam diedulasjvuohta, gássjelisvuoda bæjválasj dahkamusáj ja rievddam ulmusjvuoges. Dåbddomerkaj suojmma ihti. Lågev gitta lågenanguokta jage skihpudakåvddånibme le dábálasj. Álu mujtodisvuohta vájkkut barggomáhtukvuodav ja demænssa máhttá mujtodisvuodav åvdedit. Árggabiejve rutijna máhtti gáhtot ja sjaddá juorrulibme gå diehttelis ássje dálla vierttiji mujttáduvvat ja bagáduvvat gåktu dahkat. Dá li merka juojddá le boasstot ja dárbaj lagábuv guoradallamijt. Ulmutja demensajn </p>
<p>Mujtodime, valla ælla vadjáluvvam</p>
<p>Uddni li birrusij 70 000 persåvnå Vuonan demænssaskihpudagájn. Jáhkki birrusij 10 000 persåvnå skihpudagáv oadtju juohkka jage. Kontåvrråsajijn Divtasvuona suohkanin le Anna Kuoljok Ájluovtas virggáj biejaduvvam varresvuodadirektoráhtan bargatjit máhtudaklåpptimijn, diededimijn ja bagádallamijn demænssabargon sáme suohkanijn.máhtti málestit, valla vajálduhttet mállásijt guossodit. Liegga biebbmo boaldeduvvá ja vuodnápláhta e jáddiduvá. Ulmusj demensajn máhttá vajálduhttet álkkes bágojt jali máhtti bágojt adnet ma li boasto vidjurin, vaj gárgadisá sjaddi gássjelisá dádjadit. Máhtti jánndurav jårggåli ja biejvev idjan adnet, ietjas goahteguoran målådit ja gássjelisvuodajt oadtjot sijddasis gávnadit.</p>
<p><em type="bold">Demænssabarggo ássjen suohkanin </em>Barggodahkamusá 3-jahkásasj demænssaprográmman galggá álgon tjadáduvvat suohkanijn sámegiela háldadimguovlon. Kuoljoka barggo sjaddá álgadit åvddånahttem- ja máhtudakprosjevtav, diededit ja bagádallat suohkanijt ja fylkajt lándan gånnå li dementa ulmutja sáme duogátjijn. Åtsådallamvuosedibme ja værmádaknannim li aj oasse bargos. <em type="italic">- Majt máhtti suohkana dahkat buorebut hiebadahtátjit ulmutjijda demensajn sáme duogátjijn? </em>Suohkanijn sámegiela háldadimguovlon le prográmmaájgen sierralágásj stuorra máhttelisvuohta doajmmat ja adnet hásstalusájt, buorre dåjmajt ja ájádusájt dåjmajda dementa ulmutjijda sáme duogátjijn. Prográmmaájgen ájggop åvddånahttet ja gæhttjalit ådå dåjmajt ma ma?enagi diehtobælláj biejaduvvi vaj juohkkahasj gudi sihti galggi dåjmajt gávnnat ma doajmmi, javllá Kuoljok. </p>
<p><em type="bold">Vuorodi moadda dåjma </em>Vuorodamoase li guoradallam ja diagnostiserik, biejvve- ja giehpedimfálaldagá, barggo lagámusáj, hiebaduvvam årromfálaldahka ja máhtudaklåpptim. - Máhtudahka sáme duogátja sisano birra ja gåktu dat huksovidjurav vájkkut dementa ulmutjijn le uddni soajttemláhkáj varresvuoda ja huksobarggijn ja aj háldadusåjvijn. </p>
<p>Prográmma le oasse Nasjonálalasj sáme åhpadusskihppijsijdas Kárásjågån mij ájggu åvddånahttet ja gæhttjalit åhpadusprográmmav sáme duogátjin. Uddni ælla da guoradallamnævo ma gávnnuji hiebaduvvam ulmutjijda sáme duogátjijn ja ihkap muhtema ulmutjijs sáme duogátjijn ma li guoraduvvam li boasto diagnosav oadtjum. Ájnas doajmma le dan diehti nævojt åttjudit ma máhtti guoradallat ja bagádallat ulmutjijt sáme duogátjijn. Prográmma galggá aj guoradallat ja diededit <span type="quote">”buorre dåjmaj”</span> birra ma gávnnuji jali åvddånahteduvvi suohkanijn lándan birra, subtsas Kuoljok.</p>
<p><em type="bold">Unnagasj le buorre </em>- Unna skihppijsijddaåssudagá ja aktisasjårroma uvsajn hágánij li buorebuv gå skihppijvieso stuorra åssudagáj ja uksa guhka boadáldahkaj. Nav demænssahukso le buorre hukso gájkajda, javlaj dallusj varresvuoda ja huksoministar Sylvia Brustad gå åvddånbuvtij ráddidusá ådå Demenssaplánav 2015 jagen 2007. Udnásj huksodievnno ij le nuoges hiebadahteduvvam ulmutjijda demensajn. Ájggomus le rievddadit ja hiebadit huksodievno máhtudagáv, organiserigav ja arkitektuvrav. Navti galggá demænssapládna dájda dievnojda ådå ja ienep dåjmalasj huksoprofijlav vaddet. Sierraláhkáj galggá bargaduvvat gålmmå oajvveássjij; uvsav hágánij, ij guhka boadáldahkaj, biejvvedoajmmafálaldahka ja diehto ja máhtudahka. </p>
<p><em type="bold">Buorre biejvve </em>Le ållå diehtemahtesvuohta demænssavájvijda ja dan diehti dárbaduvvá diehto ja máhtudahka. </p>
<p>Ráddidusá bieles le ulmme læhkám hiebadahttet vaj juohkkahasj galggá iellemkvalitehtav, jasskavuodav ja mávsulasj árggabiejvijt dåbddåt, vájku sujna le alvos skihpudahka ja doajmmafámodisvuohta. Pládna le namáv oadtjum <span type="quote">”Buorre biejvve”</span>. - Mij le <span type="quote">”Buorre biejvve”</span> demænnta ulmutjij sáme duogátjijn, årrum oarjjejulev- jali nuorttasáme guovlon sjaddá akta oajvvehásstalusáj dan 3-jahkásasj demænssaprográmman ulmutjijda sáme duogátjijn, javllá Anna Kuoljok.</p>
<p><em type="bold">Tæksta: </em></p>
<p xml:lang="nob"><em type="bold">Kitty Skapalen </em></p>
<p><em type="bold">Jårggålibme: </em></p>
<p xml:lang="nob"><em type="bold">Divte Media AS/Idar Kintel </em></p>
<p xml:lang="nob">Privat</p>
</body></document>
