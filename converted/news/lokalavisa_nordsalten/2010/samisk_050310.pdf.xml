<document xml:lang="smj" id="no_id"><header><title>Mujtodime, valla ælla vadjáluvvam</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Idar" lastname="kintel" sex="m" born="1989" nationality="nor"/></translator><translated_from xml:lang="nob"/><year>2010</year><publChannel><publication><publisher>Lokalavisa Nordsalten</publisher></publication></publChannel><wordcount>434</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_050310.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version><note>norsk bildetekst</note></header><body><p>Bájkkeavijssa NuorttaSállto</p>
<p><em type="bold">Tæksta:</em> <em type="bold">Kitty Skapalen</em> <em type="bold">Jårggålibme:</em> <em type="bold">Divte Media AS/Idar Kintel</em> </p>
<p xml:lang="nob"><em type="italic">ANNA KUOLJOK fra Drag tiltrådte 1. januar stillingen som prosjektleder for et 3-årig nasjonalt</em> <em type="italic">program for personer med demens med samisk bakgrunn.</em> </p>
<p>uoradallama vuosedi birrusin lahkke dajs demænssaskihpudagájn li máhtti málestit, valla vajálduhttet mállásijt guossodit. Liegga biebbmo boaldeduvvá ja vuodnápláhta e jáddiduvá. Ulmusj demensajn máhttá vajálduhttet álkkes bágojt jali máhtti bágojt adnet ma li boasto vidjurin, vaj gárgadisá sjaddi gássjelisá dádjadit. Máhtti jánndurav jårggåli ja biejvev idjan adnet, ietjas goahteguoran målådit ja gássjelisvuodajt oadtjot sijddasis gávnadit.</p>
<p><em type="bold">Demænssabarggo</em> <em type="bold">ássjen suohkanin</em> </p>
<p>Barggodahkamusá 3-jahkásasj demænssaprográmman galggá álgon tjadáduvvat suohkanijn sámegiela háldadimguovlon. Kuoljoka barggo sjaddá álgadit åvddånahttem- ja máhtudakprosjevtav, diededit ja bagádallat suohkanijt ja fylkajt lándan gånnå li dementa ulmutja sáme duogátjijn. Åtsådallamvuosedibme ja værmádaknannim li aj oasse bargos. <em type="italic">- Majt máhtti suohkana dahkat buorebut</em> <em type="italic">hiebadahtátjit ulmutjijda demensajn</em> <em type="italic">sáme duogátjijn?</em> Suohkanijn sámegiela háldadimguovlon le prográmmaájgen sierralágásj stuorra máhttelisvuohta doajmmat ja adnet hásstalusájt, buorre dåjmajt ja ájádusájt dåjmajda dementa ulmutjijda sáme duogátjijn. Prográmmaájgen ájggop åvddånahttet ja gæhttjalit ådå dåjmajt ma ma?enagi diehtobælláj biejaduvvi vaj juohkkahasj gudi sihti galggi dåjmajt gávnnat ma doajmmi, javllá Kuoljok. </p>
<p><em type="bold">Vuorodi moadda dåjma</em> </p>
<p>Vuorodamoase li guoradallam ja diagnostiserik, biejvve- ja giehpedimfálaldagá, barggo lagámusáj, hiebaduvvam årromfálaldahka ja máhtudaklåpptim. - Máhtudahka sáme duogátja sisano birra ja gåktu dat huksovidjurav vájkkut dementa ulmutjijn le uddni soajttemláhkáj varresvuoda ja Prográmma le oasse Nasjonálalasj sáme åhpadusskihppijsijdas Kárásjågån mij ájggu åvddånahttet ja gæhttjalit åhpadusprográmmav sáme duogátjin. Uddni ælla da guoradallamnævo ma gávnnuji hiebaduvvam ulmutjijda sáme duogátjijn ja ihkap muhtema ulmutjijs sáme duogátjijn ma li guoraduvvam li boasto diagnosav oadtjum. Ájnas doajmma le dan diehti nævojt åttjudit ma máhtti guoradallat ja bagádallat ulmutjijt sáme duogátjijn. Prográmma galggá aj guoradallat ja diededit <span type="quote">”buorre dåjmaj”</span> birra ma gávnnuji jali åvddånahteduvvi suohkanijn lándan birra, subtsas Kuoljok.</p>
<p><em type="bold">Unnagasj le buorre</em> </p>
<p>- Unna skihppijsijddaåssudagá ja aktisasjårroma uvsajn hágánij li buorebuv gå skihppijvieso stuorra åssudagáj ja uksa guhka boadáldahkaj. Nav demænssahukso le buorre hukso gájkajda, javlaj dallusj varresvuoda ja huksoministar Sylvia Brustad gå åvddånbuvtij ráddidusá ådå Demenssaplánav 2015 jagen 2007. Udnásj huksodievnno ij le nuoges hiebadahteduvvam ulmutjijda demensajn. Ájggomus le rievddadit ja hiebadit huksodievno máhtudagáv, organiserigav ja arkitektuvrav. Navti galggá demænssapládna dájda dievnojda ådå ja ienep dåjmalasj huksoprofijlav vaddet. Sierraláhkáj galggá bargaduvvat gålmmå oajvveássjij; uvsav hágánij, ij guhka boadáldahkaj, biejvvedoajmmafálaldahka ja diehto ja máhtudahka.</p>
<p><em type="bold">Buorre biejvve</em> </p>
<p>Le ållå diehtemahtesvuohta demænssavájvijda ja dan diehti Ráddidusá bieles le ulmme læhkám hiebadahttet vaj juohkkahasj galggá iellemkvalitehtav, jasskavuodav ja mávsulasj árggabiejvijt dåbddåt, vájku sujna le alvos skihpudahka ja doajmmafámodisvuohta. Pládna le namáv oadtjum <span type="quote">”Buorre biejvve”</span>. - Mij le <span type="quote">”Buorre biejvve”</span> demænnta ulmutjij sáme duogátjijn, årrum oarjjejulev- jali nuorttasáme guovlon sjaddá akta oajvvehásstalusáj dan 3-jahkásasj demænssaprográmman ulmutjijda sáme duogátjijn, javllá Anna Kuoljok.</p>
<p xml:lang="nob">Privat</p>
</body></document>