<document xml:lang="smj" id="no_id"><header><title/><genre code="news"/><author><person firstname="Karianne Sørgård" lastname="Olsen" sex="unknown" born="" nationality=""/></author><translator><unknown/></translator><translated_from xml:lang="nob"/><year>2014</year><wordcount>362</wordcount><conversion_status type="standard"/><availability><free/></availability><submitter name="Sandra Ráhka" email="sandra.rahka@uit.no"/><multilingual/><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2014/samisk_080714.pdf</origFileName><parallel_text xml:lang="nob" location="utforsker-makt-og-avmakt-i-kritikerrost-bok.51596.html"/><metadata><uncomplete/></metadata><version>XSLtemplate $Revision: 109023 $; file-specific xsl  Revision; common.xsl  $Revision$; </version></header><body><p>Bájkkeavijssa NuorttaSállto</p>
<p xml:lang="olo">Tæksta: Karianne</p>
<p xml:lang="nob">Sørgård Olsen</p>
<p>Jårggålibme:</p>
<p>Divte Media</p>
<p xml:lang="nob">AS/Adrian</p>
<p>N. Mikkelsentjállá, javllá Skåden.</p>
<p><em type="bold">Objevtas subjæktaj. </em>Vájku ij la sámegiellaj, de la tiemátihkka muhtem mærráj sámij birra. Skåden fábmogasskavuodajt guoradallá; Gåktu ulmusj le juogu dal subjæktan, jali iehtjádij fámo objæktan. Soames berajhiståvrån manus manná. - Gænna le máhttelisvuohta ráddit? Dárojduhttem ja nasjåvnnåtsieggim sámijda vájkkudij, sierraláhkáj vuojnnusij boahtá muhtem subttsasin. Subttsasa máttaráhkon ælla fámo. Akta suv bárnijs vuosteldahttjá vierredagov, valla juhkalisvuohtaj boahttu. Ja de la ieddne subttsasin. Sån le akta 68:ijs, ja ráddigoahtá fámov mij ij la sujna goassak læhkám, subtsas tjálle. Girje oajvvepersåvnåjn ja oajvvesubttsasijn le ietjáláhkáj. Sujna le dájddárin fábmo mav boasstot adná. - Måj oajvvepersåvnåjn lin ludtjusattja, måj lin sæmmi sáme bájkátjin bajássjaddam, ja munnun le sæmmi histåvrrå. Máhttet lij liehket mån, valla sujna la prosjækta – korståhka – mij leguhkken ierit muv ulmusjvuoges. Aktu allasis le dat vuogas prosjækta, valla dav majt dahká iehtjádij vuosstij le mælggat ierit dassta mij le dåhkkidahtte. Hálvva sieldes sjaddá, subtsas Skåden. </p>
<p><em type="bold">Várálattjat láhka. </em>Girje oajvvesubttsas gåvvit dájddára viessomav Guovddagæjnon jagen 2007, sån le dåppe danen gå galggá dahkat oajvvebuvtav stuorra vuosádussaj. Prosjevta vuodon le dat vijdes råhtsatjimássje mij bájkev suorggidahtij nágin jage dassta åvddåla. Romádna le tjielggiduvvam dagu <span type="quote">«várálattjat lahka»</span>. - Tjáláv ietjam almma subttsasa sisi, váj besav javllat juojddáv seksualitehta ja fámo birra. Girje oajvvepersåvnnå ájggu <span type="quote">«bávkodahttet rugev»</span>, ilmodit vigedisvuohta ij åvvå gávnnu, javllá tjálle, gut oattjoj soabmásav Guovddagæjnos girjev lågåtjit, ja tjårggitjit sån lij <span type="quote">«rájáj sisbielen»</span> gå sebrudagáv gåvvidij. </p>
<p><em type="bold">Hamsun-dásen. </em>Valla <em type="italic">Våke over dem som sover, </em>le ienep gå bihkounugisvuohta. Árvustalle li bajedam Skådena luondogåvvidimijt, ja gåhttju dajt sæmmi dásen gå Knut Hamsun.- Dat le imálasj ja le májnudibme mav le gássjel dåhkkidit. Dan diehti gå mån heva persåvnåjda ájádusáj oahpástuvá, dibdáv birrasav mujttalit; luonndo rahpá ulmutjij sisbielev, tjielggi tjálle, guhti le riegádam jagen 1976. Árvustalle li aj ájttsam Skåden adná stuorra åvddåbokstávav gasskavuoda namájda; persåvnåj namá li Máttaráhkko, Ieddne ja nav vijdábut. - Muhtemij mielas ihkap histåvrålasj sekvensa e rat aktan hieba. Danen le sån dahkam stuorbokstávav tjanástagá diehti. Ja mijájn gájkajn le ham dát aktisasj: Juohkkahattjan le læhkám áhkko ja ieddne, subtsas Sigbjørn Skåden, guhti le tjállám gáktsa versjåvnå románas åvddål gå almoduváj. Divna barggo le vuojnunagi tjuohppusav vaddám.j </p>
</body></document>
