<document xml:lang="smj" id="no_id"><header><title>Sihti duojev ælládit ja nannit</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><unknown/></translator><translated_from xml:lang="nob"/><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>462</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2012/Samisk_160312.pdf</origFileName><parallel_text xml:lang="nob" location="vil_revtialisere_og_styrke_duodje_210312.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p>Bájkkeavijssa NuorttaSállto</p>
<p>Tæksta: Kitty</p>
<p xml:lang="nob">Skapalen</p>
<p>Jårggålibme:Divte</p>
<p>Media ASguovlon 1982 rájes. Aktisasj åhtsåmus lij mijás, Árranis ja Tysfjord ASVO:s Sámediggáj áttjak bagádallamvirggáj duojen mijá guovlon, javlla Duodje Nordlánnda jådediddje Heidi Andersen.</p>
<p><em type="bold">Ij la jådon læhkám </em></p>
<p>Javllarájes la Divtasvuona ASVO dijstagájt ásadam rabás goadev duodjeåssudagán Árrana tjællárin. Garraduodje, duola dagu nijbijt dahkat, ij la jådon læhkám guhkes ájggáj. Dálla sihti vat dáv dåjmav jåhtuj oadtjot. Renate Mikkelsen, Inge Olsen ja Albert Fagernes sihti ienebujt sæbrrat. Æjvvalam lip juohkka dijstagá javlaj rájes. Rabás la divnajda sihke nissuna ja ålmmåjda. Dánna la divna vædtsaga majt dárbaha ja ienep galggap oastet, javlla Albert Fagernes. -Galggap ståvlåjt ja bievdijt oadtjot vaj la máhttelis hávsskudallat bargadahttijn, javllá sån. Ájggomus la vuobddet buvtajt gå dal ájn. -Moattes lij guossidam ja miellagiddisa læhkám, valla lav javllam hæhttup dal vuostak buvtadit, javllá Fagernes. -Suohtas oahppat duodjuhit ja oahppat duov dáv teknihkav, javllá Inge Olsen. Sån la oahppam ietjas teknihkav ja vædtsagijt adnet, dåssju avtajn varres giedajn. -Sjaddá mihá gå la iesj duodjuham, javlla Renate Mikkelsen, gut vuostatjin sihtá nijbijt vattáldahkan vaddet ietjasmánájda. -Sjaddá árvulasj, majt ij máhte biednigij buohtastahttet gå la iesj duodjuham, moalget sån.</p>
<p><em type="bold">Sosiála ja oahppi ålov </em></p>
<p>Ja aj Divtasvuona ietjas nijbbeduodjár Anders Paulsen guovlat dán dijstagá. -Viertti adnet boahttsutjoarvev, måjot sån. E aktak sjatta væráltvuojtte ijá bajelt. Gájbbeduvvá hárjjidallam ja ájgge. Ja viehka ållå gierddisvuohta ja miellagiddisvuohta. Dálátjij lip adnám muorav ábnnasin, valla la boahttsutjoarvve ja ibenholta gárves. Ij la gájbbedum åvddåmáhtukvuohta jus sidá sæbrrat. -Jus gávna miellagiddisin ja jus la gierddis da sjatta tjiehppe. Juohkka nijbbe sjaddá sierralágásj ja hiebadum addnijgiehtaj. Oahppap nubbe nuppes. Lip ájádallam tjåhkanit iehkedijt aj, javllá Albert Fagernes. Suv mieles bierri liehket máhttelis ájge duogen duoje baktu oahppotjuorgajt oadtjot ja dan láhkáj aktidit åhpadusájn. -Doajvvop oahttjop duodje bagádallev Vuona bielen julevsáme guovlon, gånnå vuojnnep stuorra dárbov, javllaba Beate Ráhka-Knutsen ja Lars Magne Andreassen. -Dárbahip soabmásav gut máhttá bagádallat ja mielludahttet. Ájgebirán soajttá vájbbap ja dalloj la ájnas oadtjot ienep arvusmahttemav ja máhtudagáv, duoddi Fagernes.</p>
<p><em type="bold">Almodit virgijt </em></p>
<p>Árrana direktøra, Lars Magne Andreassen vuojnná dárbov almodit duodjevirgijt. -Åvddånibme ja åhpadibme la ájnas ja le sáhka hiebadime birra, oasen duojev åvddånahttemin. Budáldimes æládussaj la mijá ulmme ja sihtap ulmutjijt ma máhtti dahkat duodjebirrasav, váj máhttep fállat moattelágásj kursajt. Guoradallamin lip ressursajt, ja hasodip ulmutjijt mijájn guládallat, javlla direktørra, guhti ájádallá sihke vuododimkurssa, fáhkakurssa ja oahppomanno Svierigij le oasen duoje máhttolåpptimis. –Ålles virgge le, miejnni sån. Duodjebirrasij la ájnas fágalasj bagádallev oadtjot. -Åtsåjma gålmmå jahkásasj prosjevtav ja oattjojma dåssju åvtåv jagev. 600 000 kråvnåj Sámedikkes ja 300 000 Nordlánnda Fylkasuohkanis máhttep bálkkit fáhkapersåvnåv, mij le lávkke riekta guovlluj. Valla sidáv dættodit jut dárbbo le fáhkapersåvnåjn duojen, gut máhttá julevsámegielav ja åvddånbuktet julevsáme árbbedábev, duola dagu hábme, ábnnasij adno ja girjja. Gájbbeduvvá persåvnåv nanos fáhkamáhtudagájn. Gielav åhpa buoremus láhkáj gå gielav praktihkalattjat aná, javlla Duodje Nordlánda jådediddje Heidi Andersen.</p>
</body></document>
