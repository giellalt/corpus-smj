<document xml:lang="smj" id="no_id"><header><title>Gut le sáme ålmåj?</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><person firstname="Adrian" lastname="Nystø Mikkelsen" sex="m" born="" nationality="nor"/></translator><translated_from xml:lang="nob"/><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>428</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2012/samisk_140912.pdf</origFileName><parallel_text xml:lang="nob" location="hvem_er_den_samiske_mannen_140912.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="nob">1 6</p>
<p xml:lang="nob"><em type="italic">Fredag 14. september 2012 </em></p>
<p>Bájkkeavijssa NuorttaSállto</p>
<p><em type="bold">Gut le sáme ålmåj? </em></p>
<p>Álgos li dássáduskonferánsa dábálattjat læhkám nissunijda ja sisadno nissunperspektijvajn. Dalla åvddånimvuogev rievdadi ja sáme ålmåjkonferánssaj gåhttju.</p>
<p>Nuortarijkaj ministarráde formannskáhppe jagen 2012, aktan sámedikkijn, máná-, dássádus- ja sebradahttem departementajn sáme ålmåjkonferánssaj gåhttju. Konferánssa le nammadum <span type="quote">“Ålmmåj iellem sáme aktijvuodan”</span> ja Råmsån ásaduvvá basádismáno álgon.</p>
<p><em type="bold">Njunnjusjbarggo </em>- Doajvvop konferánssa arvusmahttá aktisasjbargov lassánimijn dasádusás sámij gaskan. Doajvvop aj lassán diedov gåbddudagá ja sieradusáj birra sáme ålmåj iellemijn subtsas rádevadde Marie Helenedatter Aarbakke KUN diehto- ja dássádusguovdátjin. KUNan le åvdåsvásstádus mij gullu organiserimij ja fágalasj prográmmaj konferánsan. - Dahkamusá lij geldulasj ja miellagiddis. Njunnjusjbarggo <em type="bold">. </em>Ij la guossak åvddåla tjadáduvvam. Ja muhtema lidjin vehi gáddálisá gå álgijma. Valla gå lijma álggám ruvva buosjesvuohtaj målsoj, subtsas Aarbakke. Suv mielas le sáme ålmåjkonferánssa dárbulasj. Diedov vaddá demográfalasj juohkusa birra gen birra li ållo jáhto, ja diehto, gåbddudak ja sieradusá álu vájllu. Li galle stereotypia sáme ålmmås, álu riek nievre, javlla Aarbakke. <em type="bold"><span type="quote">“Jalla sábme”</span> </em></p>
<p>Åvdep vahko dåbdos sábme bloggatjálle Pål Hivand duohtastij ássjev. Delbastij medijav,sáme medijav aj, dan diehti gå tjálli ássjij birra ma åvdedij duodas gåvvidimev <span type="quote">“Jalla sábme”</span>. Vuodon Hivanda tjállusij lij gå soames bæggalij sáme vierttijin besat árbbedábálasj sáme biktasijda tjágnat militeran ja doaron. Dassta sjattaj tjállusa sihke Vuona ja Svieriga pressan. – Premissa mij vuoseduvvá dán ássjen le <span type="quote">“Vuona sáme gájbbedi”</span> sáme árbbedábálasj biktasijda gárvvunit doaron. Gájbbedip? Ep. Akta sábme gájbbet... guhkálasj oasse dán ássjen le gå tjabu sáme media ij nagá luohpat tjállemis dakkir ássjij birra gånnå ájnegis jalla sábme gåvviduvvá... Tjallá Hivand.</p>
<p><em type="bold">Sáme ålmmå </em><em type="bold">dássádusåvdåstiddjen </em></p>
<p>Konferánssa Råmsån ájggu sáme ålmmåv gåvvidit ietjá láhkáj. - Mij la ájnas sunji, majt barggá, majt miejnni? Sávvap dættodit sáme ålmmåjt</p>
<p>Dássádusoasálassten – juohkusin gænna le ållo åmastit jus dássádus lassán, ja juohkus mij máhttá ietjastis vaddet nannitjit ietjasa ja nuppij dilev. Gullu moadda dásijn rájáj rastá, sámij sebrudagán ja berrahij sissnela. Ájggop ålmmåj hásstalusájt ja tjehpudagájt duon dán bæjválasj vidjurin gehtjastit. Duola degu varresvuodav, bajássjaddamdilev ja barggoiellemav, tjáledum le gåhttjomin.</p>
<p><em type="bold">Ålles Nuorttarijkas </em></p>
<p>Konferánssa dættot åvddånahttemav, máhttelisvuodajt ja aktisasjbargov, ja gåhttju sáme politihkkárijt ságastallamij konferánsa giehtjen. Dajn 11 álgadiddjijs li guoradalle, politihkkára ja ulmutja ålles Nuorttarijkas ma juohki ietjas vásádallamijt ja ájádusájt. Sjaddá aj hávsskudallam árbbedábálasj ja ådåájggásasj láhkáj, ja nuorttarijkalasj sáme dássádusguddnebálkka juogaduvvá. Tjåhkanime ja konferánssaoajvve le viddnudakrádevadde Johan Ailo Kalstad (34), gænna li berraha Divtasvuonas ja Hábmeris.</p>
<p>Konferánssa hiehpá juohkkahattjaj gudi barggi sáme gatjálvisáj, dássádusájn jaavtaárvvusasjvuodajn, almulasj suorgen ja iesjmiellusasj organisásjåvnån. Diededime ájggemierre le gålgådismánno 1. Biejve, subtsas Marie Helenedatter Aarbakke.</p>
<p>Tæksta: Børge</p>
<p xml:lang="nob">Strandskog</p>
<p>Jårggålibme:</p>
<p>Divte Media</p>
<p xml:lang="nob">AS/Adrian</p>
<p xml:lang="nob">N. Mikkelsen</p>
<p xml:lang="nob"><em type="italic">KONFERANSEN arrangeres på Framsenteret i Tromsø. </em></p>
<p xml:lang="nob"><em type="italic">ILLUSTRASJONSFOTO </em></p>
<p><em type="italic">Gåvvå/foto: KITTY SKAPALEN </em>jj </p>
</body></document>
