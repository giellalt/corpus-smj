<document xml:lang="smj" id="no_id"><header><title>Bæsta 100 jage ållij</title><genre code="news"/><author><person firstname="Geir" lastname="Smelror" sex="m" born="" nationality=""/></author><translator><unknown/></translator><translated_from xml:lang="nob"/><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>306</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2012/samisk_200712.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>bildetekst på norsk</note></header><body><p xml:lang="nob">1 8</p>
<p xml:lang="nob"><em type="italic">Fredag 20. juli 2012 </em></p>
<p>Bájkkeavijssa NuorttaSállto</p>
<p>Tæksta: Geir</p>
<p xml:lang="nob">Smelror</p>
<p>Jårggålibme:Divte</p>
<p>Media AS</p>
<p>Guttorm Aasebøstøl suohkana bieles buvtij dadnefádiv, giedjektjadnusav ja tjáppa marsipangáhkov - Iv heva sámásta, valla oahppam lev vuorbbádusáv sávvát riegádambæjvváj, subtsastij sadjásasj suohkanoajvve ja duoddistij Divtasvuona suohkanij le stuorra guddne gå siján le 100 jagák viesát. 16 jage li gållåm vásse báles gå suohkanin lej 100 jagák. Duodden suohkana berustibmáj bådij aj vuorbbesávadusá Gånågisás telegrámma baktu.</p>
<p>Ålov vásedam</p>
<p>Ellen Nikoline Knutsen jali <span type="quote">“Bæsta”</span> gåktu Ájluovtan gåhtjoduvvá riegádij sjnjilltjamáno 14. biejve Råssenjárgan Divtasvuonan ja lij gietjav oarbbenis vuorrasamos. John Knutsenijn vállduj, valla árbbátjin bátsij aktan gietjav mánáj gå lij 47 jagák. Bagádus guhka ja buorre</p>
<p><em type="bold">Bæsta 100 jage ållij </em><span type="quote">“ Bæsta”</span>: - Midjij gájkajda le <span type="quote">“Bæsta”</span> gieruk, subtsas gåro bieles máttaráhkkov Silvia Ellingsen ja áhkkova Vianni ja Magda Knutsen <span type="quote" xml:lang="nob">“Ho besta”</span>: – Vi er alle så glad i <span type="quote" xml:lang="nob">“ho besta”</span> sier fra v. oldebarne Silvia Ellingsen og barnebarna Vianni og Magda Knutsen. </p>
<p>Tjuohtejagák Ellen Nikoline Knutsen aktanáhkkovij máttaráhkkovij ja máttarmáttaráhkkovij sadjásasj suohkanoajvev duostoj, ietjas sijdan Ájluovtan.iellemij Ellena milta le barggat ja Jubmelij jáhkket. Mælggadav tsaggeieddnenbargaj ja bargo baktu le ådå divtasvuonagijt væráldij viehkedam. Dálla tjuohtejagák Bjørkvikan årru nuoramus bárne ja suv fámilja siegen.</p>
<p><em type="bold">Mánájs berus </em></p>
<p>Ellena 68 áhkkova, máttaráhkkova ja máttarmáttaráhkkova li suv gærrásabmusa. Siján le aj stuorra hukso <span type="quote">“Bæstas”</span>. Máttaráhkkov Silvia Ellingsen subtsas Ellen le vilá tjielgas ja gájkajt dåbddå, valla le hálvva tjalmijs ja bieljijs. - Vierttip vuodjet suv duok diek Ájluovtan ulmutjij guossáj. Ellen le juohkkahattjaj gieres, soajttá dan diehti gå agev le iehtjádijt huksam ja gieresvuodav vuosedam, subtsas Silvia.</p>
<p><em type="bold">Rabás ávvudallam </em></p>
<p>Vásse lávvodagá lidjin birrusij 300 guosse dåppet dáppet Ellenav ávvudallamin. Lidjin njálga biebmo, håla, lávllaga ja hávsskudallam. - Tjuohtjejagák hávsskudallamij oassálasstij iehkedisidjaj, subtsas Silvia ja <span type="quote">“Bæsta”</span> lij riek gijttevasj sávadusáj åvdås ja diehttelis aj gájkka vattáldagájs åvdås majt oattjoj dán stuorra bæjvváj.</p>
<p xml:lang="nob">Ellen Nikoline Knutsen , 100 jage/år</p>
</body></document>
