<document xml:lang="smj" id="no_id"><header><title>Julevsáme báhkogirjje vijmak internehtan</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Jørgen" lastname="Kintel" sex="m" born="1991" nationality="nor"/></translator><translated_from xml:lang="nob"/><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>378</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2012/samisk_240212.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p>Bájkkeavijssa NuorttaSállto</p>
<p xml:lang="nob">Divtasvuonak Anders Kintel le viek ålov barggam ådå julevsáme-dáro báhkogirjijn mij gávnnu internehtan. –Mån lav spænnta gåktu ulmutja duostudi báhkogirjev ja vuordáv lájtov rievddadibmáj, javlla sån. Tysfjerdingen Anders Kintel har lagt ned mye arbeid i den nye lulesamisk-norsk ordboka på nett. -Jeg er spent på mottakelsen og forventer å få innspill til endringer, sier han.</p>
<p xml:lang="nob">Foto/Gåvvå: Kevin Johansen,</p>
<p xml:lang="nob">Fylkesmannen i Nordland</p>
<p>Báhkogirjev gávna internehtan, www.giellatekno.uit.no bielijn: http:// victorio.uit.no/webdict/ak/nob2smj/ index.html http://victorio.uit.no/webdict/ak/smj2nob/ index.html www.divvun.no.</p>
<p><em type="bold">Nåvkå gájkajda </em></p>
<p>Tæksta: Kitty</p>
<p xml:lang="nob">Skapalen</p>
<p>Jårggålibme:</p>
<p>Divte Media</p>
<p xml:lang="nob">AS/Jørgen</p>
<p xml:lang="nob">Kintel</p>
<p><em type="bold">Vájves barggo </em></p>
<p>Anders Kintel Divtasvuonas le åhpadiddje ja sujna le oajvvefáhka sámegielan. Uddni barggá universitehtalektorin Nordlánda universitehtan, gånnå sujna le fáhkaåvdåsvásstádus julevsámegielas. Åvddåla le barggam åhpadiddjen vuodoskåvlån ja vuostasjkonsulænntan åvdep Sáme åhpadusráden ja allaskåvllååhpadiddjen Bådådjo allaskåvlån. Sån le giellaguru julevsáme giellaguovlon vuonabielen ja le moadda jage juo barggam julevsámegielajn. Ájrastij Ådå testamenta julevsámegiela jårggålumjuohkusij ja Vuona Girkko liturgijav julevsámegiellaj, sámegielaj máhttolåpptim oahppopládnajuohkusij ájras, ja Bihtámsáme báhkogirje referánssajuohkusa ájras. Læhkám la ájras Sáme giellaráden ja Sáme giellanammadusán, 10 jage dåjmajn. Viek stuor noade mij guosská julevsámegiellaj. Valla iesj åhpaj julevsámegielav tjállet esski 30 jagágin. -Muv vuostasj giella le julevsámegiella, valla vuostasj bále gå oassálasstiv giellakurssaj lidjiv 30 jage vuoras ja dalloj muv arvusmahttem giellaj álgij, subtsas. Just Qvigstada báhkotjoahkkim Divtasvuona guovlos ja Harald Grundströma julevsáme-svierigadáro báhkogirjje le vuodomateriállan aneduvvam. Duodden le iesj tjoahkkim bágojt ja moallánagájt Divtasvuonan manemus 20 jage. -Báhkogirjje le gasskastuorrusasj dárogiela aktijvuodan, valla sámegiela aktijvuodan le viehka stuorra báhkogirjje. -Mujna le agev man nanna tjáláv sålbån ja tjoahkkiv moallánagájt ja bágojt gå ulmutjij ságastav. Giella la agev rievdaduvvamin. Nuorap buolvva adni bágojt ja moallánagájt ådå aktijvuodajn, valla gæhttjalip oabme bágojt bisodit ja adnet dajt ådå bágojt. Gássjelisvuohta le læhkám dáro-sáme åsijn gávnnat riekta nyánsav bágojda. Sámegiela luonndotermajn liienep nyánsa gå dárogiela luonndoterma, valla politihkka ja sebrudak terminologijan álu hæhttup ådå bágojt dahkat luojkkambágojs majoritehtagielajs, dábálattjat dárogielas. Navti le galla ajtu vargga juohkka gielan, dárogielan li ådå bágo ja vieresbágo ienemusoassáj aktij biejadum luojkasbágojs iennilsgielas.</p>
<p>VELDIG GLAD. Rådsmedlem Ellinor Marita Jåma i Sametingsrådet.</p>
<p>Anders Kintel le åhpadam julevsámegielan (LU1 ja LU2) Nordlánda universitehtan ja 2012 tjavtja rájes fállá Universitehtta Bachelor-åhpadusáv julevsámegiellaj. -Miján li agev læhkám studenta LU1 ja LU2 kursajn ja jáhkáv sjaddi riek moadda oahppe bachelorgrádan, javlla Kintel. Vuorddá lájtov digitála báhkogirjjáj. -Diehttelis lav spænnta, moattes li dáv báhkogirjev vuorddám, javllá sån.jjj</p>
</body></document>
