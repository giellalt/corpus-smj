<document xml:lang="smj" id="no_id"><header><title>Divtasvuodna åvddåla</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><unknown/></translator><translated_from xml:lang="nob"/><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>523</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2012/samisk_231112.pdf</origFileName><parallel_text xml:lang="nob" location="tysfjord_for_231112.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">2 0</p>
<p xml:lang="nob"><em type="italic">Fredag 23. november 2012 </em></p>
<p>Bájkkeavijssa NuorttaSállto</p>
<p>Åvdep giese Berit Kolbeinsen Nordhei, álgos Bogenis Divtasvuonan, valla årrum le Bådåddjon jages 1963, álgadij facebook-juohkusav. - Mån lev berajguoradallam muhtem jagev, ja vásedam dákkir bielijt ávkálattjan. Mujna lij sierra åtsådallam muodugasj facebook-juohkusis Oarjjelij Fuoldás, ja usjudalliv Divtasvuodna lij dárbaham dakkir bielev. Berit Rolf Lianijn guládalláj, ja teknihkalasj viehkijn Vegar Skogvollas lij <span type="quote" xml:lang="nob">“Før Tysfjord”</span> dåjman muhtem biejve mannela. Riek buoragit le vuosstájváldedum. Álgos suojmma manáj, mij la dábálasj gå ådå facebookjuohkusa ásaduvvi, valla oassálasstem lassánij. Dijstagá dán vahko sebrulasj låhko juohkusin jåvsåj 540 ulmutja. Moattes li riek dåjmalattja.</p>
<p>Ragnhild Lien le akta dajs. Sujna li riek ållo diedo berrahij ja bájkálasj dilij birra, berustime ja moadda jage guoradallamij baktu, ja sån ávos juohká ietjas diedojs. Sån sierraláhkáj le ávon gå bielle aneduvvá ulmutjijs goappátjij kultuvrajs</p>
<p><em type="bold">Divtasvuodna åvddåla... </em></p>
<p>Facebook aneduvvá moatteláhkáj. Dåhkki viehkkenævvon aneduvvat. Juohkusin <span type="quote" xml:lang="nob">“Tysfjord før”</span> æjvvali divtasvuonaga gudi bájkálasjhiståvråv berusti guovte kultuvras. Boados le riek ållo ådå bájkálasj diehto</p>
<p>Divtasvuonan, ja le navti aktisasj <span type="quote">“prosjæktan”</span> sjaddam ja aj æjvvalimsadjen sámijda ja láttijda. - Divtasvuodna åvddåla vuoset tjielggasit suohkan le kultuvralasj suddadimvuodná. Ja vuoset miján le ållo oahppat nubbe nuppes. Aktan oassálasstep ållo diedoj Divtasvuona histåvrå birra, javllá Ragnhild.</p>
<p>Ietjá vissjalis addne Divtasvuodna åvddålin le Hilde Grønbeck Amundsen (41), årrum Elverumaj, valla álgos Stuorgiettes. Sån jådij Divtasvuonas jagen 1993-94, valla le bisodam lahkatjáleduvvam riek ållo kommentára ja ådå diedo. Akta dajs vásij badjel 75 kommentára då biejve, subtsas Hilde – guhti le akta biele rievddadiddjijs. Dat merkaj sån máhttá gáhttit ja tjállagijt gádodit jus muhtema galggin hiebalgahtes kommentárav tjállet. - Le riek buoragit udnátjij mannam, valla lev hasodam ulmutjijt dárogielav anátjit. Mij lip ilá ålos gudi ep sámegielav dádjada, javllá Hilde Grønbeck Amundsen.<span type="quote">“Divtasvuodna åvddålij”</span> le dálla biejadum badjelasj tjuohte gåvå. Moadda gåvå ulmutjijs, valla aj gåvå gådijs ja duobddágijs, ulmusjvegas ja æládusiellemis. Aktan diedoj ja kommentáraj le dát sjaddam sierralágásj gálldon Divtasvuona histåvrå birra. Massta riek ålos aj árvon adni. Da moadda sebrulattja båhti nuorttas ja oarjját, sisrijkas ja ålggorijkas. Ja vil ienebu galggi sjaddat...aktijvuodav sijddabájkijn. - Bajássjaddiv Stuorgietten, muv æjgáda danna årroba ja mujna le fuolkke lahkke bájken. Diedon mujna li nanos tjadnasa Divtasvuodnaj, dættot sån. Hilde le aj vissjalis berajguoradalle, ja le adnám moadda <span type="quote">“bájkkebielijt”</span> facebookan, sierraláhkáj Nuortta-Råmsås gånnå sujna li ållo berraha. Divtasvuodna åvddålij le sån biedjam ållo dålusj gåvåjt, ietjas tjoahkkes ja Magdalene Normanna valjes vuorkás. Gåvåjda duoddi diedojt mij ja gudi li gåvån, jus dav diehtá. Ja jus ij dav diede, de máhttá liehket muhtema gudi diehti, gudi máhtti tjoavddet ja duoddit. - Muhtem gåvåjda li</p>
<p>Divtasvuodna åvddåla. <em type="italic">”Nils Parelius Andersen </em><em type="italic">(Botel-Nils) - stram kar i </em><em type="italic">kongens klær”. Akta </em><em type="italic">badjelasj tjuohte gåvåjs </em><em type="italic">biejadum mielos </em><em type="italic">facebook-juohkusij. Ja </em><em type="italic">gåvån Nilsas li badjelasj </em><em type="italic">30 kommentára... </em></p>
<p xml:lang="nob">Tysfjord før. ”Nils</p>
<p xml:lang="nob"><em type="italic">Parelius Andersen </em><em type="italic">(Botel-Nils) - stram kar i </em><em type="italic">kongens klær”. Ett av </em><em type="italic">flere hundre bilder lagt ut </em><em type="italic">på den populære </em><em type="italic">facebook-gruppen. Og </em><em type="italic">bildet av Nils har ført til </em><em type="italic">over 30 kommentarer … </em></p>
<p xml:lang="nob">Buojkulvis gåvås Magdalene Normanna vuorkás – almoduvvam Divtasvuodna åvddålin. Eksempel på foto fra Magdalene Normanns arkiv – publisert på <span type="quote" xml:lang="nob">”Tysfjord før”</span>. jj <em type="italic">17. mai på Storjord midt på 50-tallet (utsnitt). Foto lagt ut på facebook av Viggo Grønbech. </em></p>
<p>Tæksta: Børge</p>
<p xml:lang="nob">Strandskog</p>
<p>Jårggålibme:Divte</p>
<p>Media AS</p>
</body></document>
