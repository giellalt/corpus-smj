<document xml:lang="smj" id="no_id"><header><title>Álmmukvarresvuodas ja viessomvuohke- skihpudagájs berusti</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Jørgen" lastname="Kintel" sex="m" born="" nationality="nor"/></translator><translated_from xml:lang="nob"/><year>2012</year><publChannel><publication><publisher>Lokalavisa Nordalten</publisher></publication></publChannel><wordcount>438</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2012/samisk_200412.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">2 0</p>
<p xml:lang="nob"><em type="italic">Fredag 20. april 2012 </em></p>
<p>Bájkkeavijssa NuorttaSállto</p>
<p>Vuostasj seminárra ásaduvváj ASVO:n vásse duorastagá. Fred Andersen tjuovggadij histåvråv, álmmukvarresvuoda definisjåvnåv ja sieradus varresvuoda åvdedimbargo ja kurativ giehtadallama gaskan. - Álmmukvarresvuohta le uddni moallánahkkon sjaddam ja berustip moattelágásj tiemáj birra ja oahppat ienebut. Ájnas la liehket diedulasj ja diehtet gåktu máhttep dåbddåt symptåvmåjt, majt dahkap ja gåktu, javllá Divtasvuona ASVO bæjválasj jådediddje Beate Ráhka-Knutsen. Dan diehti Ráhka-Knutsen javllá gávnnu dåssju akta universalmedisijnna viessomvuohkeskihpudagáj vuosstuj. -Dat le lásjmudallam ja rubbmelasj dåjma. </p>
<p xml:lang="nob">Álmmukvarresvuodaorganiserik. Divtasvuona ASVO tjalmosti álmmukvarresvuodav ja fálli seminárav ja lásjmudallamkårtåv, sihke barggijda ja gájkajda gudi buorre varresvuodav gåtsedi. Árrana rádevadde, Fred Andersen lågådallá álmmukvarresvuodabarggo birra. Folkehelseorganisering. Tysfjord ASVO vil sette søkelyset på folkehelse og tilbyr både seminarer og treningskort, både for de ansatte og alle andre som er opptatt av å ivareta ei god helse. Her er det rådgiver ved Árran, Fred Andersen som holder foredrag om folkehelsearbeidet generelt.</p>
<p><em type="bold">Álmmukvarresvuodas ja viessomvuohkeskihpudagájs berusti </em></p>
<p><em type="bold">Divtasvuona ASVO sihti ienebu galggi varresvuodas berustit ja ásadin seminárav mij gullu viessomvuohkeskihpudagájda. </em></p>
<p>Tæksta: Kitty</p>
<p xml:lang="nob">Skapalen</p>
<p>Gåvvå: Tysfjord</p>
<p>ASVO</p>
<p>Jårggålibme:</p>
<p>Divte Media</p>
<p xml:lang="nob">AS/Jørgen</p>
<p xml:lang="nob">Kintel</p>
<p><em type="bold">Divtasvuona </em></p>
<p><em type="bold">ASVO álmmuk- </em><em type="bold">varresvuodav </em><em type="bold">tjalmosti </em></p>
<p>Vaddá gievrap vuosstálasstemfámov viessomvuohkeskihpudagájda, miejnni sån. Ja jur dav le Divtasvuona ASVO åvdedam manemus jagijt. Ådå lásjmudallamguovdásj rabáduváj birrusij gålmmå jage dássta åvddåla ja tjaktjaj sihti stuoredit lásjmudallamguovdátjav. -Dánna sjaddi aktisasj lásjmudallama duola dagu spinning, aerobic ja dánssa dan láhkáj sjaddá sadje ienep addnijda, javllá Ráhka. Suv mielas bierriji ulmutja vuojnnet álmmukvarresvuodav stuoráp aktijvuodan. -Guovlojn dárbahip ulmutja ma lij varres ja dåjmajn. Mij gájkajt dárbahip, gånnå juohkkahasj la ájnas váj guovlobájke galggi liehket jådon, javllá sån.</p>
<p><em type="bold">Varresvuodafágalasj </em><em type="bold">åvddånahttembarggo </em></p>
<p>Åvdep suohkandálkudiddje Stájgon, Fred Andersen barggá uddni Árran Julevsáme guovdátjin rádevadden ja ságastij histåvrå, álmmukvarresvuoda definisjåvnå, láhkavuodo, sieradusvarresvuodaåvddånahttema ja skihpudakduostodim bargo ja kurativ giehtadallama gaskan. -Tjuovgadiv álmmukvarresvuodav ja tjalmostiv dasi mij vadda buorre varresvuodav ja organiserik álmmukvarresvuodabargos. Vuojnnep álmmukvarresvuodav ållesvuodan dálkudime ja vahágahttemij vuoksjuj. -Le gus sieradus álggoálmmugij ja dáttjaj gaskan mij guosská vádá skihpudagájda? -Moattelágásj faktåvrå gávnnuji ma aktan li buorre jali nievres varresvuohtaj berustahtek tjerdalasjvuodas. Sæmmi båttå vuojnnep sosiálalasj ja kultuvra dilev. Valla dutkama hárráj le ájnas problematihkka ja ulmusjárvvogradederiduvvá, rasisma muhtem mærráj gávnnu ja vil uddnik dáhpáduvvá. Valla dát rávkká ållu ietjá lahkanimev ássjáj, javllá Fred Andersen.</p>
<p>Boahtte tjåhkanibme le moarmesmánon ja dalloj tjalmostuvvá suovastim hiejttem. -Fred Andersen la gávnadus ja mij hálijdip suv adnet nav guhkev gå sujna le máhttelisvuohta, javllá Beate Ráhka-Knutsen. -Sån la vuogas ålmåj, gev le álkke dádjadit ja sujna l ållo máhtto. Mij ásadip tjåhkanimijt biejven ja doajvvop ulmutja máhtti tijmav siesstet tjåhkanimijda. Le rabás gájkajda.</p>
<p>Álmmukvarresvuodaorganiserik. Divtasvuona ASVO tjalmosti álmmukvarresvuodav ja fálli seminárav ja lásjmudallamkårtåv, sihke barggijda ja gájkajda gudi buorre varresvuodav gåtsedi. Árrana rádevadde, Fred Andersen lågådallá álmmukvarresvuodabarggo birra.j</p>
</body></document>
