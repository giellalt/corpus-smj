<document xml:lang="smj" id="no_id"><header><title>Luonndoiellem kulturmujtto- duobddágijn</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>415</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uti"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2012/samisk_121012.pdf</origFileName><parallel_text xml:lang="nob" location="friluftsliv_i_kulturminneland_171012.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Bájkkeavijssa NuorttaSállto</p>
<p><em type="bold">Luonndoiellem kulturmujttoduobddágijn </em>2002. Bårggemánon 2007 Rádjábálges almulattjat rabáduváj. Dat rájes le læhkám avtaraják åvddånahttembarggo. Dálla ájggu gæhttjaladdat låvdagoadev muoras (Risstin-låvda) muhtem sajijn bálggá milta. Prosjækta, gånnå le mierre 324.000 kr, le aktisasjbarggo Divtasvuona suohkana ja Anne Kalstad Mikkelsena baktu, guhti le Risstinloavddagav åvddånahttám. Nordlánda fylkkasuohkan le prosjevtav doarjodam 130.000 kråvnåj, STH-ráde 100.000 ja </p>
<p>Divtasvuona suohkan 94.000 kråvnåj.</p>
<p>Åvdutjis li gålmmå dåbe tsieggiduvvam vuona bielen bálggá milta. Dá giese guokta Risstin-loavddaga várráj doalvoduvvin, Anders-gárde guoran ja Muvrrajávre lahka. Svein Berg le jådedum bargov váren dá giese. Sån le aj læhkám ájnas bargon Rádjebálggájn moadda jage. - Sihke loavddaga ja vuorkudagá buvtaduvvin Vuodnabadán ja háleduvvin helikopterijn. Majt vierttip dahkat le guolbev ja vuonájt biedjat. Muorrabiergas le juo sajen, javllá Berg. Ratjik Gásluovtas jáhkká Rádjebálggán li stuorra vejulasjvuoda. - Rádjebálges tjadná guokta rijkajt ja gålmmå kultuvrajt aktij, ja hiebadahttá vaj ienep ulmutja bessi ávkálasstet dav valjes luonndo- ja kulturhiståvrålasj duobddágav mij le váren. Bálggá li buoragit mierkkidum ja máhtti aneduvvat giesse dálvve. Dálla lip aj oadtjum ådå ja rievddadum kártav, subtsas sån.</p>
<p>Stig Eriksen le låvda-prosjevta jådediddje. Sån nannusit jáhkká prosjækta sjaddá oassálasstet ælládahttemij kulturduobddágis ja ekonomalasj árvvoháhkuhibmáj. - Vuosedime baktu dajs kultur- ja luonndoárvojs bálggá duobddágin, de gæhttjalip berustimev båktet luonndoiellemij guovlon. Jus kulturmujtojt bárrusij oadtjop, oassálasstep aj bisodittjat dav diedov mij gullu birrusij. Barggap duodastahttemijn bálggá histåvrås, dajt bátsudisájs ulmutjijs majt vilá máhttep vuojnnet, ja dav diedov dajsta ja daj birra gudi li årrum dánna, javllá Eriksen. Sån miejnni aj prosjækta tjadná sámetsieggimdábijt histåvrålasj ja anedum vájaldimbálggájda buorre láhkáj. - Risstin-låvda vuodo le árbbedábálasj låvda, sæmmi båttå gå aktit udnásj dárbojt. Prosjækta máhttá dan diehti oassálasstet sihkarastátjit ja åvddånahtátjit sáme árbbedábálasj diedojt sáme tsieggimvuogij birra. Dá li tsieggimvuoge ma li gáhtomin, miejnni Stig Eriksen.</p>
<p>Divtasvuodna ja Nuortta-Sáltto le árbbedábálasj sáme duobddák, gånnå sáme li viessum ællosujtos, guollimis, bivddemis, ednambargos ja tjoahkkeæládusájs. Tsiekkadusá ja årromsaje dålen lidjin hiebaduvvam dalusj iellemij. Låvdagoade, gámá, skiejá ja njalla lidjin dábálasj sáme tsiekkadusá. Valla diehto daj birra ja ano birra Nuortta-Sálton le vargga gáhtum. Dát le vuosstebiellen sáme guovlojda svieriga bielen rájás. Jus maná bijtám- ja julevsáme guovlojda svieriga bielen máhtá vuojnnet dålusj tsiekkadusá li åbddiduvvam ja várajda váldeduvvam. Duodden moadda ådå sáme tsiekkadusá aneduvvi.- Prosjevta vuodo le lahkavuohta luonnduj, sáme kulturduobddága ja sierralágásj luonndomuossádime. Sæmmi bále sáme tsiekkadusá sjaddi bájnnit duobddágav ja vuojnnusij boahtet riekta láhkáj. Gå dålusj árbbedábe aktiduvvi ådå dárboj de jáhkkep dát dárkes identitehtav åvdedittjat, tsiekkadusáj baktu lahkabirrusin. Prosjækta navti oassálasstá soapptsomav åvdedittjat sáme arkitektuvra baktu, hæjttá Eriksen.</p>
<p>Tæksta: Børge</p>
<p xml:lang="nob">Strandskog</p>
<p>Jårggålibme:Divte</p>
<p>Media AS/Idar</p>
<p xml:lang="nob">Kinteljj</p>
</body></document>
