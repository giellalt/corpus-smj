<document xml:lang="smj" id="no_id"><header><title>Álmmuktjåhkanibme giela birra</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><unknown/></translator><translated_from xml:lang="nob"/><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>664</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2012/samisk_110512.pdf</origFileName><parallel_text xml:lang="nob" location="folkemote_om_spraaket_130512.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">2 0</p>
<p xml:lang="nob"><em type="italic">Fredag 11. mai 2012 </em></p>
<p>Bájkkeavijssa NuorttaSállto</p>
<p xml:lang="nob"><em type="italic">Sametingsrådsrepresentant Ellinor Marita Jåma fikk flere innspill fra det lulesamiske miljøet. </em></p>
<p>Juska sáme giellapolitihkka ulmme le lasedit giellaaddnijt dåmaduváj tjåhkanibme dárogiellaj, dåssju akta ájádus sámegiellaj åvdeduvváj, ja jårggåluváj Divtasvuona giellakonsulentas. Sámedikkeráde le barggamin sámedikkediedádusájn sámegiela gáktuj ja hálijdij árvvalusájt ja oajvvadusájt giellaaddnijs boahtteájge giellapolitihkka birra. Lij rádeájras Ellinor Marita Jåma guhti hállidij åvddånbuktet árvvalusájt julevsáme guovlos. -Le ájnas iejvvit álmmugav ja ij dåssju sámedikkeájrrasijt, álgij Jåma, guhti árabut sæmmi biejvve lij suohkanstivran Divtasvuonan. -Lip vuorbástuvvam moatten ássjijn, valla dárbahip árvvalusájt dijás gåktu máhttep dilev buoredit, javlaj. Sámedikkerádáj le viehka ájnas jut sáme sebrudahka boahtteájge giellapolitihka bargguj sebradahteduvvá, ja sidáj ájádusájt, oajvvadusájt ja lasse diedojt makkir hásstalusá li giella- ja giellaåvddånahttemin. Sámegielaj tjielgadibme, mij Sámedikke ållestjåhkanibmáj åvddån biejaduváj vuoratjismáno 18. biejve dán jage, le gielladiedádusá vuodon. Tjielgadibme gåvvit muhtem</p>
<p>Álmmuktjåhkanibme giela birra</p>
<p>Mánnodagá gåhtjoj Sámedikkeráde rabás álmmuktjåhkanibmáj sáme giellapolitihkka birra. Badjelasj guovtelåges båhtin álmmuktjåhkanibmáj Árranij.</p>
<p>Tæksta: Kitty</p>
<p xml:lang="nob">Skapalen</p>
<p>Jårggålibme:Divte</p>
<p>Media ASoajvvehásstalusá giela gáktuj. -Tjielgadime oajvvevuorodime li sámegielaj addne, sámegiela adno, giellafágalasj åvddånibme ja Sámedikke roalla ja mierredimfábmo giellapolitihkan, Sámedikkediedádus sámegiela gáktuj galggá Sámedikke nævvon gå åvddålijguovlluj galggá sámegielav nannit ja åvddånahttet, ja danen le ájnas jut nav moadda giellabirrasa dagu vejulasj li bessam ietjasa hásstalusájt ja ájádusáj boahtteájggáj åvdedit, javlaj Jåma. Ájádusájt, reaksjåvnåjt ja oajvvadusájt galla oattjoj sijájs gudi båhtin, gudi ettjin dåhkkida Sámedigge ij lim dålkåv tjåhkanibmáj gávnnam, ja jut julevsámegiella le giellasuorggen gåhtjoduvvam giellatjielgadimen. -Mån lav suorgganam ja vargga tjierrov. Man åvdås lip mij rahtjam divna dáj jagij. Lip mij ruopptot 50-jagijda, usjudij akta gulldaliddje. Jåma tjielggi lidjin navti tjállám vájbargov álgedit. Sån le rámpudam nuorajt Divtasvuonan gåktu li gielav adnegoahtám ja Sámedikke fálaldagájt adnám. -Dá nuora lij oadtjum sámegielav gullut tøff ja vuosedij prosjæktaj NuorajTV, mij dálla galggá oarjjelsáme dáfon gæhttjaluvvat. Jåma miejnnij vuorrasijn le stuorra máhtukvuodav, majt ij dåhkki ájádallat universitehtagráda gáktuj. -Mij hæhttup adnet vuorrasijt ienebut, ja oattjoj vásstádusáv. -Guhti tjuovvu jus suohkan gåtset sijá vælggogisvuodajt? Gåk dille le uddni le suohkan mierredam gádodit giellavirgev skihppijsijdan Gásluovtan ja sámemánájgárden, javlaj akta gulldaliddje, guhti oajvvadij lagámusá máhttin liehket bærrájgæhttje ja diededit makta suohkan vuorbástuvvá giellabargojn. Ietjá oajvvadus li vaddet fylkkamánnáj fámov gåtsedit giellalágav. Jåmå sidáj ådå sámegielagijt.-Le gus ulmme gájka galggi sámástit jali muhtem gallegattja viehka tjiehpe sjaddat. Bierriji gus gájka Vuonan vehi sámegielav buktet ja galgaluluj sámegiella bákkulattjan sjaddat skåvlån. Dási Sámedigge dárbaj vásstádusájt. Galggá ieneplåhkoálmmuk sámegielav adnuj válldet, jali le gus dat dåssju identitehttaj tjanádum. Gatjádav váni vásstádusáv vaddemis. Álmmugijn rádudallap, javllá Jåma guhti oajvvadij dåssju fantasia dat ráddji gåktu máhttá gielav åvddånahttet.</p>
<p>Akta sijájs guhti lij boahtám subtsastij sån sámegielav åhpaj esski 10. klássan. -Ij le goassak ilá mannet álkket, valla galgaluluj viehka ålov vuorodit skåvlån, váj oahppe li gárvvása nuorajskåvlån alla dásen låhkåt, oajvvadij sån. Aj stipenda nuorajda, fálaldagá bo arrásijda huvson ja gájkaj gålmåj gielaj dásseárvvo lidjin ássje ma låggniduvvin. -Sámedigge bierri vuojnnet julevsámegiella le ájtedum ja dárbaj suodjalusáv, javlaj akta gulldaliddjijs. Ietjes vas visjåvnåjt, strategijav ja ulmijt åhtsålij. - Vuojnnet dagu gájkka dåssju gålkkå tjanástagá dagá. Hæhttu aktijdit ja juogadit fámov. Moadda aktøra li. Uddni ij gávnnu makkirlágásj bærrájgæhttje jalik gujttimsadje ja álmmuk le asjmen gå ij diede gejna válldet aktijvuodav. Ij le tjielgas ja bierri tjielgaduvvat gænna le åvdåsvásstádus massta. Oajvvaduváj aj Sámedigge bierrij ienep seminárajt ásadit váj giela vuojnnusij buktem ja dádjadus jut dat le ájnas nuorajda aj boahtá. Árran le guláskuddaminstánssa ja galggá tjálalasj guláskuddamjavllamusáv buktet åvddål biehtsemáno 1. biejve. Direktørra Lars Magne Andreassen návti javlaj: -Uddni le njuolgga ieridisá gåktu giela giehtadaláduvvi. Galggi avtaárvvusattja ienni gå sæmmilágátja. Ájnas le duosstat javllat smáv giela vieleduvvi. Julevsámegiella le ájtedum ja bierri dåhkkit gielajt iesjguhtikláhkáj giehtadallat sisKálattjat. Ulmme le giela galggi dásseárvvusattjat åvddånahttet, oajvvadij sån.</p>
<p xml:lang="nob">Gæhttjalam lev dáppe sámástit valla oattjov dåssju <span type="quote" xml:lang="nob">“hæ”</span> ruopptot. Galgalulujma gájka sámástit, javlaj Josef Pittja guhti julevsáme birrasav vuona bielen guossidij. Josef Pitta fra Sverige var den eneste som tok ordet på lulesamisk. - Jeg har forsøkt snakke samisk her, men jeg får et ”hæ” tilbake. Vi burde alle snakke samisk, mente han, og ba Sametinget sørge for gode tilskuddsordninger. jjj</p>
</body></document>
