<document xml:lang="smj" id="no_id"><header><title>Oabme muora vaddi ådå máhtudagáv</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Adrian" lastname="Mikkelsen" sex="m" born="" nationality="nor"/></translator><translated_from xml:lang="nob"/><year>2012</year><publChannel><publication><publisher>Lokalavisa Nordsalten</publisher></publication></publChannel><wordcount>499</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2012/samisk_211212.pdf</origFileName><parallel_text xml:lang="nob" location="gamle-trar-gir-ny-kunnskap.10538.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">2 2</p>
<p xml:lang="nob"><em type="italic">Fredag 21. desember 2012 </em></p>
<p>Bájkkeavijssa NuorttaSállto</p>
<p>Suohtas gávnadus . Seniordutke Árranin, Oddmund Andersena mielas li bárkkogávnadusá riek miellagiddis ja gåhttju várrevádtsijt Hábmerin ja Divtasvuonan gæhttjat jus vuojnni muodugasj oabme bietsijt, ma ådå máhtudagáv tjiehki. Artig funn. Seniorforsker ved Árran, Oddmund Andersen synes barkefunnene er svært interessante og oppfordrer turgåere i Hamarøy og Tysfjord om å være på utkikk etter lignende gamle furuer, som skjuler ny kunnskap. - Dát le riek suohtas, subtsas seniordutke Oddmund Andersen gávnadusáj birra, ma li dálátjij årrom dåbddåmahtes. Luonosvákken Sálatvuomen le Árran aktisattjat barggam Nesna allaskåvlåjn, ja Norsk institutt for skog og landskapajn. Gávnnam li badjelasj tjuohte muora merkaj bárkkimis, ma li bárkkiduvvam ruoptus gitta 1700-jagijda. Dutke diehti gudi ja manen sij gudi Sálatvuomen årrun 1700-jagij sinna muorajt bárkkijin. Máttabårrajn mærosti makkir jagen bárkko le gádoduvvam. - Biehtsen li ållo c-vitamijna, ja lij ájnas biebbmolasádus, duola dagu gålågattatjit skihpudagás skjørbuk. Sáme råggåj tjoaggin guolmmasav ja dan badjel dållijin. Dan láhkáj de guolmmusa guosmoduvváj. Dassta máhttin vijdábut jåråldit jáffoj ja segadit rejnamielkijn juokkirik ráktsaj, subtsas Andersen. Hábmerin ja Divtasvuonan li moadda muora ma li bárkoduvvam dán láhkáj, valla ælla ájn dajt guoradallam.</p>
<p xml:lang="nob">Bárkkomuora: nielljatjuode jage vuoras muora ja vilá sjabes biehtsemuora. Skog og landskap: Fire hundre år gamle og fortsatt friske furutrær. Gåvvå/Foto: Ken Olaf Storaunet, Skog og landskap</p>
<p>Oabme muora vaddi ådå máhtudagáv Tæksta: Kitty Skapalen</p>
<p>Jårggålibme:</p>
<p>Divte Media</p>
<p xml:lang="nob">AS/Adrian</p>
<p xml:lang="nob">N. Mikkelsen</p>
<p>Nielljatjuode jage vuoras muorajn li subttsasa. Bárkkoháve oabme biehtsemuorajn bihkusi sáme árbbedábev gå ávkástallin guolmmasav ájnas biebbmolasádussan.- Vuojnnám lev moadda dákkir muorajt sihke váren ja bájkálasj vádtsembálggájn Hábmerin ja Divtasvuonan. Vuojnnám lip muorajt, valla ep la rat dádjadam ma lidjin ja ep le dåbddåm dajt merkajt. Midjij lij ållu amás, subtsas Andersen, gut gåhttju várrevádtsijt kámerajn ja GPSajn diededit jus vuojnni dájt oabme, valla lassjes biehtsemuorajt.</p>
<p><em type="bold">Tjiegadum máhtudahka </em></p>
<p>Vuosstebielen sámijda, ládde bárkkij divna muorav jali lággij muorajt, valla sáme válldin dåssju guolmmasav. Danen de nielljatjuode jage vuoras muora ietjas subttsasav uddni subtsasti. - Vuostasjamanuensis Jostein Lorås Nesna allaskåvlån nrk.noaj subtsas akta vihke manen dát máhtudahka le tjiegadam le soajttá dan diehti gå bárkkotjoahkkim lij hæjosvuohtaj tjanádum. - Ep rat majdik diede dán birra, dan diehti gå uddni ij la árbbedáhpe tjanádum bárko adnuj. Ij la aktak gut máhttá dán birra subtsastit. Láttij kultuvran lebárkkolájbbe hæjosvuohtaj tjanádum, javlla Andersen.</p>
<p>Bárkko le mælggadav sáme kultuvran aneduvvam. Bihtámsámegiella guovlon li bárkkummerka muoran ma li 2800 jage vuoras. - Danen dåhkki dåssju várodit bárkko sáme árbbedáhpáj gullu. Sæmmiláhkáj gå moadda ietjá ressursa ma li luondon ájgij milta tjuohpaduvvam. Ietjá arktalasj álggoálmmuga lij aj bárkov ávkástallam. Luonosvákken le manemus bárkkim tjáledum jahkáj 1888, ja vuojnunagi dan mannela vuohke gádoj. Ietjá váksjuma lidagáduvvam Lávggobadán ja Svierigin, subtsas Andersen, gen mielas le riek suohtas vásstádusáv gávnnat. - Åvdebut bæggalin eldagisáv, valla dálla le gávnadum siján gudi bárkkijin lij stuorra máhtudahka muorra birra ja suodjalin muorav gå dåssju guolmmasav válldin avta bieles muoras, subtsas Andersen, ja jáhkká várrevádtse máhtti muossádimev oadtjot.</p>
<p>Etnologa ja rádevadde Árranin, Lis Mari Hjortfors le oassálasstám prosjevtan, mij la jådeduvvam vuostasjamanuensis Nesna allaskåvlån Jostein Loråsas.jjj</p>
</body></document>
