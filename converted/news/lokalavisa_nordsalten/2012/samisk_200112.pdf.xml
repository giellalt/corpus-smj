<document xml:lang="smj" id="no_id"><header><title>Sámegiella ienebuv vuoroduvvá Fylkkamánnes</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2012</year><wordcount>475</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2012/Samisk_200112.pdf</origFileName><parallel_text xml:lang="nob" location="okt_samisk_satsing_250112.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">1 8</p>
<p xml:lang="nob"><em type="italic">Fredag 20. januar 2012 </em></p>
<p>Bájkkeavijssa NuorttaSállto</p>
<p xml:lang="nob">PER INGE FINNESEN le ådåjakmáno 1. biejve rájes jådediddje Fylkkamánne guovtejahkásasj prosjevtas. Sujna le sæmmi båttå muhtem mærráj permisjåvnnå sáme rádediddjen Nordlánda fylkkasuohkanin, valla galggá joarkket bargujn avta biejve vahkkuj fylkan. PER INGE FINNESEN er fra 1. januar leder for Fylkesmannens to-årige samiske prosjekt. Han har samtidig delvis permisjon fra stillingen som samisk rådgiver i Nordland fylkeskommune, men skal fortsatt arbeide en dag i uka på fylket.</p>
<p>Fylkkamánne Hill-Marta Solberg le loabedam nanos vuorodimev oarjjel- ja julevsámegielajs. - Sámij dille sjaddá ájnnasabbo gå mærrádusá váldeduvvi Fylkkamánne lunna Nordlándan. Dan diehti vuorodip bargov sámegielaj, le Solberg åvddåla javllam. Mærrádusá suohkana ja fylkkasuohkana dásen li riek ájnnasa gielav ja kultuvrav bisodittjat ja åvddånahtátjit. Stáhtta rámmajt biedjá dåjmajda, ja ådåstuhttem-, háldadus- ja girkkodepartemennta le dan diehti aktan Fylkkamánnijn Nordlándan álgadam álggoprosjevtav. - Fylkkamánne vuorodime duogásj le miededibme máhtudahka sáme dilij birra le nievrre almulasj dåjmajn. Ienemus departementajn li dahkamusá ma máhtti vájkkudit sáme gielav ja kultuvrav. Valla sæmmi båttå le binnep mærráj guovddelasj sámepolitihkalasj vájkkudusá departementajs vuollálasj dåjmajda, tjielggi prosjæktajådediddje Per Inge Finnesen. Divna gålmmå almulasj sámegiela aneduvvi Nordlánda fylkan, ja moatten guovlon le tjoahkke årudahka sámijda. Dát guosská nuorttasámegiellaj Evenássjeguovlon, julevsámegiellaj Hábmera/Divtasvuonaguovlon ja oarjjelsámegiellaj Hattfjelldalen ja Granen. Dáj guovloj ålgusjbielen sáme duonna dánna årru fylka moatten suohkanijn, gånnå sáme årro ienebut sihti adnet dajt dåjmajt ma gávnnuji ja</p>
<p><em type="bold">Sámegiella ienebuv vuoroduvvá Fylkkamánnes </em></p>
<p>Ådåjakmáno 1. biejve 2012 álgij Nordlánda fylkkamánne guovte-jahkásasj álggoprosjevtav gånnå oajvveulmme le lasedit máhtudagáv sáme giela ja kultuvra birra suohkanijn sáme álmmugijn. Prosjæktajådediddje le Per Inge Finnesen Divtasvuonas.</p>
<p>Tæksta:</p>
<p xml:lang="nob">Børge Strandskog</p>
<p>Jårggålibme:</p>
<p>Divte Media</p>
<p>AS/Idar Kintelmasi riektá li tjanáduvvam. - Vuojnnep aj ahte stuorámus stádajda ienep sáme årruji. Máhtudahka sámij dilij birra le huoman nievrre ienemus suohkanijn. Dajna luoboj årromijn sáme álmmugin, ja gallegasj årro sáme duogátjijn moadda suohkanijn, hásstalusá sjaddi moadda ja moattebelaga, tsuojggot Finnesen. Fylkkamánne le måttij jagij tjadá åmastam máhtudagáv sámij dile birra, sierraláhkáj åhpadussuorgen, ja navti le siján buorre vuodo prosjevta åvdås vásstedit. Ulmme sjaddá oassálasstet lasedittjat máhtudagáv sáme giela ja kultuvra birra suohkanijn gånnå le sáme álmmuk, vijddábut åvddånahttet Fylkkamánne bagádallerållav sáme ássjijn, aktan systematiserimijn ja diededimijn åtsådallamijs majna le árvvo ietjá fylkajda. - Bargadahttijn prosjevtajn sjaddá ájnas vieledit suohkanij iesjstivrrimav ja ij biedjat sierra sámepolitihkalasj dahkamusájt suohkanijda. Dahkamus sjaddá hiebadahttet ja arvusmahttet suohkanijt vieledittjat sáme dilijt gå plániji ja åvddånahtti dievnnofálaldagájt. Dán perspektijvan sjaddá aj ájnas iejvvit suohkanijt daj æjvvalimarenajn ma juo li ásaduvvam, miejnni Per Inge Finnesen.</p>
<p>Álggoprosjevta guhkkudahka galggá liehket 2 jage, ja prosjevtan le ekonomalasj rámma badjelasj 2,2 milijåvnå kråvnå. Fylkkamánne jådediddjejuogos le prosjevta stivrrimjuogos, ja referánssajugos galggá ásaduvvat ájrrasijs departementas, Sámedikkes, KS-as, Nordlánda fylkkasuohkanis, Nordlánda universitehtas, sáme kultuvrraguovdátjijs ja sáme organisasjåvnåjs. Prosjæktajådediddje sjaddá referánssajuohkusa tjálle. Dan diehti gå dát sjaddá álggoprosjækta, gånnå prosjevta båhtusa máhtti vájkkudit makkir tjoavddusijt departementa boahtteájggáj válljiji ietjá suohkanijda sáme álmmugijn, de ij le dåssju sávadahtte, valla aj dárbulasj prosjevta åtsådallamij gáktuj dutkat.</p>
</body></document>
