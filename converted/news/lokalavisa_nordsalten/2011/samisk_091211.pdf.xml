<document xml:lang="smj" id="no_id"><header><title>Ietjas tjubugijn ájttegijt guddnet</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Ingrid " lastname="Kintel" sex="f" born="1988" nationality="nor"/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>436</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/Samisk_091211.pdf</origFileName><parallel_text xml:lang="nob" location="aerer_sine_formodre_091211.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Bájkkeavijssa NuorttaSállto</p>
<p>Tæksta: Kitty</p>
<p xml:lang="nob">Skapalen</p>
<p>Jårggålibme:</p>
<p>Divte Media</p>
<p xml:lang="nob">AS / Ingrid</p>
<p>Kintel- Munji le Risstin-tjubuk sierralágásj prosjækta. Ávvusav; tsieggidahttijn ja gå tjåhkudaláv sisbielen. Munji sjaddá ássje náv; Risstin-tjubugijn lahkanav allasim, dagáduvvá sadje ietjam sámevuohtaj ja nissunvuohtaj, javllá Kalstad. Sunji Risstin-tjubuk gåvvit iellemárvov. - Tjåhkanaddat dålå birra ja aktijvuohta ednamijn láhtjá dilev aktijvuohtaj ja lahkavuohtaj. Jus Stoltenberg lij tjåhkanimijt ásadit Risstin-tjubugin gå ietjá stáhtaoajve guossidin, de jáhkáv ságastallama ja mærrádusá lidjin rievddaduvvat, måjut sån. Ihkap Oslo le ilá guhkken ierit Risstin-tjubugij, valla gåk Anne javllá: -Dåhkki má álgget Nuortta Sálton. Muv mielas bierrijma divna adnet Risstintjubugav gånnå ráfev gávnnat.</p>
<p><em type="bold">Ietjas ájttegijt guddnet </em></p>
<p>Tjubuga li oadtjum namáv Risstin, ja sivva le dasi. - Sidáv guddnedit måttijt Risstinijt ietjam fuolken. Akta dajs le Risstin Suoner, muv máttar-máttaráhkko áhtje bielen. Sån lij ælloniehkke Oarjjefuoldán. Sæmmi jage gå ællo njirrá slædojt vuolus, jábmá aj boaddnjes. Sån báhtsá gáktsa mánáj, valla huoman anet fámiljas tjoahken ja divna viessu ja máná bajássjaddi. Sånjåhtå manenagi Stájgguj ja Hábmerij ietjas mánáj, gudi li boahttsuæládusájn joarkkám. Gå mån gástaduvviv ij lim dábálasj sáme namájt adnet, da dárojduhteduvvin. Risstin rievdaduváj Kristinij. Ja mån oadtjuv namáv Anne Kristin. Gå nuorra lidjiv, hálijdiv målssot Kristin namáv Risstinijn, valla ittjiv goassak dav dagá. Dálla lev juokkirak láhkáj válldám namáv ruoptus Risstintjubuga baktu. Suv mielas sáme symbåvlå ja arkitektuvrra vádnun Nuortta Sálton. - Svieriga bielen li smidá sámevuodav vuojnnusij buktet, ja sáme biggimmáhtudagáv bisodit. Jáhkáv luluj midjij gievrrudahkan jus árvov vattijma sámevuohtaj ietjamij bájkijn.</p>
<p><em type="bold">Muorratjubuk dálke milta </em></p>
<p>Dábálattjat le tjubuk dagádum soahkedæhkágijs ja låvda tekstijlas. Valla Anne Kalstad Mikkelsen diehtá iesj gåktu dálvve máhttá målssot tjoasskemis rássjuj, ja gåktu dábálasj låvdagoahte ruvva bæjsstan dakkir dálkken. - Moaddása li grillgådijt ja segajt åttjudam. Dåhkki má diedon dat, valla mån berustav árbbedábálasj máhtudagás ja bájkálasj ressursajs bisodimes. Dajnaduogátjijn álgadiv Risstin-tjubugav, mij le bietses dagádum. Hásstalus le læhkám dahkat árbbedábálasj låvdagoade muodugav, gånnå dålå birra tjåhkanip. De viertti tjoavddusav gávnnat gåktu suovva ålgus bæssá, sæmmi båttå gå rássjo ij galga sisi bessat. Iv la ållu gærggam, valla de dal lev tjoavddusav láhkanime. STH-ráde le biednigijt juollodum prosjæktaj, ja riek buorre le dat. Ja de iv la má Risstin-tjubugav ållu aktu dahkam. Boaddnjám tjåskåjt sáhkku, ja ietjam mága li ájnas máhtudagáv buktám.</p>
<p><em type="bold">Hadde ja rávvim: </em></p>
<p>Da gudi sihti dákkir tjubugav åttjudit vierttiji dal ájn vuordatjit, danen gå le åvddånahttema vuolen. - Muhtema li juo dinngum. Divtasvuona suohkan le avtav Rádjebálggáj dinngum, ja Divtasvuona ASVO aj. Sij sihti avtav Risstin-tjubugav mij galggá rabáduvvat moarmesmáno 28. biejve, gå viddnudagán le rabás biejvve. Árrana mánájgárdde le aj mujna sjiehtadime, subtsas Mikkelsen. <em type="italic">- Ja makkir hadde le? </em>Tjubuk le åvddånahttema vuolen, ja hadde le tjanádum makkir tjoavddusav gávnav riehpenrájggáj.jjjjjj </p>
</body></document>
