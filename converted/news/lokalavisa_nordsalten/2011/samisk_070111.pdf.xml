<document xml:lang="smj" id="no_id"><header><title>Mávsulasj giella</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><unknown/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>433</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/samisk_070111.pdf</origFileName><parallel_text xml:lang="nob" location="det-edle-spraket_110111.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Bájkkeavijssa NuorttaSállto</p>
<p>Gåvvå/foto: Ronny Nergård</p>
<p><em type="bold">Gielladuodastahttem- </em><em type="bold">prosjækta </em></p>
<p>Tæksta: Kitty Skapalen</p>
<p>Jårggålibme: Divte Media ASájnnasamos sivva le gå giella vuorjját aneduvá sijájs gudi gielav máhtti. Dan láhkáj e nuoges máná åhpa gielav lahkabirrusin, gånnå giella le dábálasj oasse iellemis. Ájnna vuohke gielav bisodit le adnuj válldet, hasot Moren-Duolljá. Sån dal álgat duodastahttemprosjevtav mij le nabdedum <span type="quote">«Mávsulasj»</span>. Dát le nieljejahkásasj aktisasjprosjækta Råmså Universitehta ja Árran julevsáme guovdátja gaskan, ja álgaduvvá jagen 2011. - Dát gal le rahtjalis prosjækta. Juska udnásj nuoraj adnem julevsámegielas le bárránam ja buorránam, ienemus oasse giellaaddnijs li badjelasj 50 jage. Danen le ájnas álgadit duodastahttemav, tjielggidusáv ja vilá barggat bisodimijn gielas. Dav majt prosjevtan tjoahkkip sjaddá ávkken dutkijda, åhpadiddjijda, oahppijda ja ietján ålles giellasebrudahkaj, subtsas Bruce.</p>
<p><em type="bold">Mávsulasj báhkogirjje, </em><em type="bold">moallánahkko, báhko ja subtsas </em></p>
<p>Prosjækta le juogedum moadda fáttajda. Oasse prosjevtas le udnásj báhkogirjij vuodon ma juo gávnnuji, ja ietjá oasse le báddit ulmutjijt moatte buolvajs ja moatte giellasuorgijs Vuonan ja Svierigin. - Båhtus sjaddá tjálalasj ja njálmálasj ressurssa mij sebrudahttá bágojt, moallánagájt, hållamvuogijt ja subttsasijt. Internehta baktu dåhkki dav jåksåt, ja jårggåluvvá vuona- ja svierigadárogiellajja iennilsgiellaj. Divna máhtti dav nåvgå adnuj válldet, giehttu Morén-Duolljá. Suv mielas máhttá systemáhtalasj duodastahttem viehkedit buorep tjielggidussaj ja buorep pedagogalasj oahpponævojt dahkat. Buorep tjielggidus julevsáme báhkostruktuvras moatte suorgijn ja buolvajn máhttá aj vájkkudit guoradallamav giela sosiála bielijs. - Máhttá aneduvvat duola degu oahpponævvon ja dáhtáprográmmaj mij viehket ulmutjav duollatjállemijn ja automáhtalasj jårggålimijn, subtsas Bruce. Ájggu tjoahkkit subttsasijt, båvajt, vásádusájt ja dåbdojt -juohkka buolvajs, vaj ájnas kultuvralasj máhtudagá ja árbbedábe bisoduvvi. - Muhtem tiemá duohtadalli árbbedábálasj máhtudagáv, iehtjáda li vas ådåájggásattja danen gå julevsámegiella le viesso giella. Nuorra giellaaddne dárbahi ådåájggásasj terminologijav ja moallánagájt anátjit julevsámegielav ådå arenájn.</p>
<p><em type="bold">Sáme </em><em type="bold">báhkomoattegerdakvuohta </em></p>
<p>Sámegielajn li miellagiddis biele ma li ållu sierralágátja: masjvalis bágo sieradusáj ma li ájnnasa bágo sisano hárráj. Ja sierralágásj jiena. Juohkka sámegielbágon máhttá ienep diehto liehket gå ietjá alleeuropealasj gielajn, duola degu dárogie-lan. Sámegielak substantijva, pronomena, adjektijva ja verba såjåduvvi ja suorguduvvi iesjgengalágásj vuogij milta. Substantijva suorgudisgietje baktu subtsastuvvá gut substantijvav æjggu, ja dárogielan dárbahuvvá ienep gå dåssju akta báhko sæmmi dilev tjielggitjit. Buojkulvissan le aj jiednaavtastallam gånnå bágon li muhtem guhka vokála, mij dåssju gávnnu muhtem sámegielajn, eestagielan ja afrikánalasj gielan kalenjin. - Sieradusá nuortta-, julev- ja oarjjesámegielajn li nav tjielggasa, nav de viertti dajt sierra giellan gåhttjot -ja ij dåssju giellasuorggen, hæjttá seniordutke Morén-Duolljá.</p>
<p><em type="italic">Bruce Morén-Duolljá </em></p>
<p><em type="bold">Diedo sámegielaj birra </em>* Aktse viesso giela * Ienemus ájtedum giella Europan * Vihpam le moadda tuvsán jage * Árbbedábálattjat gullu finno- ugralasj oassáj urála giellafámiljas * Dábálattjat ælla sámegiela gaskanisá dádjadahtte * Sámegiela li sierra giela, ælla giellasuorge sæmmi gielas * Julev-, nuortta- ja oarjjelsámegiela li almulasj giela Vuonarijkanjjjj </p>
</body></document>
