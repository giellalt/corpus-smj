<document xml:lang="smj" id="no_id"><header><title>Noajdes låhkkåj</title><genre code="news"/><author><person firstname="Gunnar" lastname="Grytøyr" sex="m" born="" nationality=""/></author><translator><unknown/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>424</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/samisk_200511.pdf</origFileName><parallel_text xml:lang="nob" location="fra_noaiden_til_ny_sjamanen_260511.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Bájkkeavijssa NuorttaSállto</p>
<p xml:lang="nob"><em type="italic">Sosialantropolog Marit Myrvoll. </em></p>
<p>Tæksta: Gunnar</p>
<p xml:lang="nob">Grytøyr</p>
<p>Jårggålibme:</p>
<p>Divte Media gávtse máno årruv. Guoradalliv gåktu álmmukåssko lij jårgijdam risstalasj duohtavuohtaj. Åvddånboahtá gå Jubmela namma jali ruossa suoddji gadnihij vuosstij, javllá Marit.</p>
<p><em type="bold">Jábmemij </em></p>
<p>Guok sjattalvisá vuojnnamin hieredin Marita dutkamav, ja vierttij oahppat låhkåt ja vádtset ådåsit operasjåvnå mannela. Danen ij le disputerim åvddål esski áttjak. Gasskabåttå le huoman dutkam sámij ja dáttjaj dádjadusájt jábmeba hárráj. Diehtotjoahkkimav tjadádij duola dagu Stájgon. - Guoradalliv gåktu ulmutja jábmemav giehtadalli. Rubbmelasj jábmema birra ij le sáhka, valla jábmemoavddusij birra, ja gåktu dajt gåhttjop. Sæmmi le viessombiejvij hárráj, jus jáhkeduvvá dá biejve li juo álgo rájes biejadum ja mierredum. Nabdedibme mánás le álu jábmám fuolkij milta, subtsas Marit.</p>
<p><em type="bold">Dálkudiddje </em><em type="italic">- Dáj ássjij birra galga Stájgon giehttot? </em>- Iv jur dájt ássjijt giehtadalá. Gávnnu aj goalmát oasse majt lev guoradallam, ja man birra lev doktorgrádan tjállám. Dálkudime birra. Dábálattjat juogeduvvá dálkudibme gålmmå åsijda; fáhkamedisijnna, ietjá duodde medisijnna ja árbbedábálasj medisijnna. Mån galgav sáhkadit árbbedábálasj sáme medisijna birra ja dav juogáv almmavuodadádjadusáj jali åsskoj milta. Álgáv sáme nåjdijn, guhti lij dálkudiddje sáme religiåvnån. Risstalasjvuodan gávnnap dábálasj ristagis låhkkev, guhti doajmmámoatten sajijn vilá uddni. Duodden gávnnu majt gåhttjop ådå åskulasjvuohta, ja dav tjuovvu ådå-noajdde. Sån le buorediddje dan almmavuodadádjadusán ådå-åskulasjvuodan, gånnå li riek moadda moattelágásj oase ja jáhkkovuoge ma máhtti liehket aktijbiejadum. Valla sáme ådå-noajdde viedtjá ienemusát almmavuodadádjadusáv sáme åsskos, mij muv dádjadusá milta ij le viesso uddni. Ådå-åskulasjvuohta sámij gaskan le galla viesso, ja uddni vuojnnep moadda sáme ådånåjdijt. Guoradallap muodugasjvuodajt ja sieradusájt, majt li joarkkám ja mij le ådå, javllá Marit Myrvoll, guhti dálla guoradallá bijtámsámij dilev, mánáj ja nuoraj identitehtav, oassen stuorra Vuona-Svierik prosjevtas. </p>
<p><em type="bold">Filmma </em></p>
<p>Myrvoll, guhti iesj le sábme, le mielastum sáme politihkkaj ja histåvrråj guhka ájgev. - Álgij åhpadusájn sebrudakdiedon Råmså Universitehtan, gånnå álggiv mij gåhtjoduvvá sáme åhpadusá ja ulmusjtjerdalasj gasskavuohta mij mannela gåhtjoduváj sosialantropologijan, ja dasi mielastuvviv. Mån tjálliv Nordlánda fylka bargo birra sáme kultuvrajn, mij lij luondulasj gå mujna lij duogásj sámepolitihkkárin. Nordlánnda lij 80-jagijn åvdåstiddje fylkka mij oattjoj sáme ássjijt fylkkakulturpládnaj, ja muhtem ájgevtjadáduvvin sáme kulturkonferánsa juohkka jage. Muv mielas le riek ájnas ienep diedojt åttjudit sámevuoda birra Nordlándan, ja le riek buorre gå ådå Nordlánda Universitehtta dav berus, javllá Myrvoll, guhti ávvudallá gehtjatjit Sagaspelav vuostasj bále dá giese.</p>
<p>Marit Myrvoll ájggu aj vuosedit filmav árbbedábálasj sáme låhkke birra. Filma namma le <span type="quote" xml:lang="nob">«Just a Natural Thing»</span> ja le dagádum T. Haugsethas ja I. Achiccias jagen 2003. Seminára nuppe oasen galggá Brita Pollen lågådallat álmmukåssko ja ristagis teologaj birra gálldon åvddårisstalasjvuodan Vuonan. Mannela ájggu Tove Mjellanger subtsastit suv versjåvnåv <span type="quote">“Ginnungagap”</span> ja girjje-prosjevta birra majna barggá.jjjjjjjj</p>
</body></document>
