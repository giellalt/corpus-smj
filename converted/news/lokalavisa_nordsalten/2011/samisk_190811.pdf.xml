<document xml:lang="smj" id="no_id"><header><title>Sábme - “My second love”</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><unknown/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>369</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/samisk_190811.pdf</origFileName><parallel_text xml:lang="nob" location="sameland_my_second_love_210811.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="nob">1 8</p>
<p xml:lang="nob"><em type="italic">Fredag 19. august 2011 </em></p>
<p>Bájkkeavijssa NuorttaSállto</p>
<p>Campbell (1821-1885), adelsfuolkes, lågåj realfágajt ja histåvråv, valla gattsaj aj jurisstaåhpadusáv. Ienemus oasev suv ållessjattuk iellemis åroj Londonin gånnå advokáhttan bargaj ja gånnå sujna lidjin moadda almulasj virge. Valla ienemus oasev ájgestis gålij ållu ietjá ássjijda. Campbell le ienemusát dåbdos gå sån lij dat guhti tjåkkij gælak álmmuksubttsasijt ja njálmálasj árbbedábev – skohtaj vásstádus mijá ietjama Asbjørnsen ja Moej. Dáv dagáj ájgen gå gælak álbeduváj binnepárvvusasj giellan mij hæjojs, dármedimijs ja jáhkkarádagijs ságastuváj. Campbell bisodij moadda tjuohte subttsasa mujtodibmen sjaddamis. Sujna lidjin moadda berustime ja tálenta – ja dajt aj adnuj váldij guhkken ierit ietjas sijddalándas. Tjiehpes amatørgeologa lij, ja berustij gåktu duobddága lidjin dagádum. Smidá lij aj tjuorggat ja mállit. Dat lij sunji ávkken gå gålgåj, sierraláhkáj Skádasasuollun. Sujna lidjin aj vaddása lingvisstan ja manenagi buvtij sihke spánskagielav, dujskagielav ja</p>
<p><em type="bold">Sábme - <span type="quote" xml:lang="nob">“My second love”</span> </em></p>
<p xml:lang="nob">Tæksta: Børge Strandskog</p>
<p>Jårggålibme:</p>
<p>Divte Media</p>
<p xml:lang="nob">AS</p>
<p>Sån lij vuostamuttjaj gaskan guhti sámijt ja sámij iellemav gåvvidij mállima baktu. Valla badjel 150 jage gållin åvddål skotlánda adelålmmå John Francis Campbella tjáppa mállaga dåbddusin sjaddin Vuonan.<span type="quote">“skádasasuollugielav”</span> ja sámegielav aj. Campbell berustij ålov Skádasasuollus ja vuolgij diehki duolloj dálloj ájggegávdan 1849-73. Sierraláhkáj berustij Nuorttakalohtas ja Sámeednamis. Campbell tjabu gåvvidij Sámev <span type="quote" xml:lang="nob">“my second love”</span> mannel skotlánda váre, ja lij moaddi dáppe gállidime. Guossidij Råmsåv ja Finmárkov juo jagen 1849, ja Vuonav ja muhtem mærráj Nuortta-Vuonav aj jagijn 1851, 1852, 1865 ja 1868. Skottlánda adelsålmåj lij duodden vissjalis várreulmusj ja guollár, sierraláhkáj luossaguollár, ja dat lij aj viehkken berustibmáj luondos ja álmmugis nuorttan. Sierraláhkáj ietjas manojn Nuorttakalohtan jagijn 1851 ja 1852 tjuorgaj Campbell ålov dassta majt vuojnij, ja bájnnij mannela tjuorggamijt tjáppa akvarellajda. Campbell lij snivva váksjodiddje, luondov ja álmmugav, ja akvarellajn le stuorra histåvrålasj árvvo. Dá gåvå li læhkám girjij sinna skohta nasjonálgirjjevuorkán Edinburghan, jadåssju muhtem mærráj li læhkám dåbddusa Skottlánda ålggolin. Jagen 2009 ajtu Tråmså Universitehtta viettjaj dájt vajáldahtedum dájddabargojt ruopptot vadjáluvvamis. Vuosádus <span type="quote" xml:lang="nob">“My second love, Lapland”</span>, mij Universitehttagirjjevuorkán vuosáduváj, vuosedij moadda akvarellajs ja lij hábbmidum mannon Helgeláttes gitta Áltáj ja vuolus jågåj milta</p>
<p>Haparandaj Bottenvikenin – måhkij Nuorttakáppaj ja Dædnuj. Sij gudi vuosádusáv guossidin vuojnnin tjáppa duobddágijt, stádagåvåjt, luossaguollimav ja gájkinåvdemusát moadda gåvå sáme iellemis. Moadda Campbella akvarellajs li aj internehttaj biejadum; http:// www.theapricity.com/forum/ showthread.php?t=12398jjjj j</p>
</body></document>
