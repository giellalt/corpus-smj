<document xml:lang="smj" id="no_id"><header><title>Daniel, gut val ietján?</title><genre code="news"/><author><person firstname="Geir" lastname="Smelror" sex="m" born="" nationality="nor"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>594</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/Samisk_211011.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="nob">2 0</p>
<p xml:lang="nob"><em type="italic">Fredag 21. oktober 2011 </em></p>
<p>Bájkkeavijssa NuorttaSállto</p>
<p>Tæksta: Geir</p>
<p xml:lang="nob">O. Smelror</p>
<p>Jårggålibme:</p>
<p>Divte Media/Idar</p>
<p xml:lang="nob">Kintel</p>
<p>Bæjválattjat gávnnap suv Rádevieson Gásluovtan gånnå le barggam Navbagádallen ruvva gålmmå jage. Daniel riegáduváj guhtta oarbbenij Guovddagæjnon sis-Finnmárkon. Gå ieddnes skihppáj riegádahttema mannela de <span type="quote">”biejaduváj”</span> biebbmosijddaj dåssju guovte máno vuoras. - Lidjiv vuorbálasj ja båhtiv guokta låjes nissunij lusi gudi lijga tjanádum bájke pinsetjoaggulvissaj. Biebbmoiednij lunna buoragit viessuv, ja muv iednegiella sjattaj dárogiella. Manenagi oahppiv sámegielav, javllá Daniel gen mielas lij riek vuorbálasj gå oattjoj bajássjaddat guovte kultuvraj. Dát jáhkká sån le suv ienep gierddisin dahkam ja gåbdep mielav vaddám gå dálla årru guovtekultuvralasj suohkanin dagu Divtasvuodna.</p>
<p><em type="bold">Sarons dal </em></p>
<p>Gå bajássjattaj láhka tjadnasij pinsetjoaggulvissaj de Daniel árrat mierredij majt sidáj dahkat. - Diedon vájkkuduvviv, valla dåssju positijvalattjat. Oahppiv ålov Jubmela, åsko ja guojmmegieresvuoda birra ja aj ávon sjaddiv tjuodjamij ja lávllomij. Jáhkáv dát lij sivva gå 16-jagágin jåhtiv Danmárkkuj ja danna Rámmátskåvllåj álggiv. Gå jagev danna lidjiv læhkám de álggiv rámmát- ja misjåvnnåskåvllåj Sarons dalan Kvinesdalan dåbdos Aril Edvardsena lunna. Ådååhpadum</p>
<p><em type="bold">Daniel, gut val ietján? </em></p>
<p>Suv namma le Johan Daniel O. Hætta, valla ienemusá suv Danielin dåbddi. Nuorráj ja vantsajda lijkku juska le Guovdda-gæjnon bajássjaddam. Ja le riek ájnas berustiddje bájkálasj sebrudagán.pastorin pinsetjoaggulvisán iejvvij aj suv gejna válldujiv. - Lijma nav nuora, gå válldujma mujtáv vierttijma dåhkkidusáv goappátjij æjgádijs oadtjot. Gállasjvuohta vibáj 16 jage, ja oattjojma gålmmå buorre máná gudi uddni li munnuj vihtta mánájmáná vaddám. Divna årru dálla Råmsån.</p>
<p><em type="bold">Suodjalimsujttár hestaj </em><em type="bold">ájggeájidallamin </em></p>
<p>Da gudi dåbddi Danielav buoragit diehti sujna le stuorra hukso iehtjádij birra jasierraláhkáj dajda doajmmahieredimij ja vuorrasap ulmutja. - Lev agev ulmutjijda lijkkum ja sierraláhkáj dajda gudi ælla nav ressurssagievra. Dát lij jáhkáv akta sivájs gå åhpaduvviv suodjalimsujttárin ja jåhtiv ruoptus Guovddagæjnnuj bargguj åssudakjådediddjen famillja ja biejvvesijdan. Gå danna åroj berustahttjáj hestajs ja aj hæsstaguovdátjav álgadij. - Ienemusát lidjin gietjav hesta stállan ja munji lij dát suohtas asstoájggedoajmma. Hesta li riek buorre ja jiermmás juhtusa, javllá Daniel, guhti bájken oattjoj namáv <span type="quote">”Hæssta-Daniel”</span>. Valla guhtta jage dan mannela vierttij hiejttet asstoájggedåjmajnis allergija diehti. - Dat lij låsså mærrádus, valla ællim mujna ietjá máhttelisvuoda, javllá sån.</p>
<p><em type="bold">Divtasvuodnaj jåhttåj </em></p>
<p>Sån guodij sijddabájkev Guovddagæjnov bargo diehti Hámmárfestan doajmmahieredum mánáj habilitetjuohkusin Finnmárkon. Dán bargon lij vargga gålmmå jage åvddål Divtasvuodnaj ja Gásluoktaj jådij jagen 1997. Suv vuostasj barggo lij Divtasvuona Skihpa- ja vuorrasijsijda jådediddje. Guokta jage mannela målsoj bargguj doajmmahieredimij konsulænntan. - Dát barggo vattij munji máhttelisvuodav oahpástuvvat ålles Divtasvuonan ja oadtjuv moadda buorre rádnajt vuonav miehtáj, subtsas Daniel goarssát.</p>
<p><em type="bold">Æhttsá nuoren liehket </em></p>
<p>Vantsajn manádit nuoren le juojddá masi Daniel riek buoragit lijkku. Jus asstá denuorráj manná vantsajnis. Låbijn manná guojmijnis muhttijn guhkep manojda Lofoahttaj ja Hárstáj. Máhttá usjudallat gåktu akta guhti le Finnmárkkoduoddarin bajássjaddam máhttá nuorráj nav lijkkut vaj jådediddjedåjmav le válldám Hundholmen og omegn båtforenigin? - Nuoren liehket le munji buoremus vuojnadallam. Gå lijkkuv nuorráj ja tjáhtjáj de máhttá dat boahtet dan diehti gå bajássjaddiv jåhkågátten Guovddagæjnon. Mij le buorep gå bæjvádagán vantsajn vuonan gålggåt ja sájdátjav bivddet vuossjatjit? Jus juojddá gåhtjoduvvá <span type="quote">”buorre iellem”</span> de le gåjt dát oasse dassta, miejnni sån.</p>
<p><em type="bold">Gássjelisvuoda vuornnot </em></p>
<p>Daniel gåvviduvvá ulmutjin gæssta máhtá viehkev ádnot juohkka ássjen. Ja jus gatjáduvvá de ij álu vuorno. Uddni li sujna gáktsa luojvojdåjma jådediddjen jali sebrulattjan nammadusájn ja rádijn. Jus galggá juojddáv nammadit de le sån jådediddje Hundholmen båtforenigin ja Oajvveluohtádusulmusj fáhkasiebren Delta. Duodden li sujna moadda sámepolitihkalasj dåjma. Ja manemus suohkanválgan válljiduváj suohkanstivrraj Barggijbelludagás. <em type="italic">- Gåktu le máhttelis nav ålov oassálasstet? </em>- Muv mielas de li ilá moattes gudi agev vuornnu ienni gå bájkálasj sebrudagán barggat. Muhtema vierttiji oassálasstet aj. Duodden de lev sosiálalasj ulmusj guhti lijkkuv sebrudagán berustallat. Lijkkuv gå juojddá dáhpáduvvá, låhpat Daniel.jjjjjjjjj </p>
</body></document>
