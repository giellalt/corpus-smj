<document xml:lang="smj" id="no_id"><header><title>Viehkke manjeldisbáhttsijda</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>460</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/samisk_210111.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p>Bájkkeavijssa NuorttaSállto</p>
<p><em type="bold">Kulturdádjadus </em><em type="bold">j </em>jvalla ietján gå ållu lagámusáj birra de ælla siján diedo gudi lidjin ulmutja lahka. Ságájdahttema tjadáduvvi maneldisbáhttsij sijdan jali hiebalgis almulasj huodnahin, gånnå iesj sihti. Dålkkå aneduvvá gånnå le sávadahtte, subtsas sån. </p>
<p><em type="bold">E diede fálaldagá birra </em></p>
<p>Udnásj biejve ij gávnnu duodastahtedum diehto maneldisbáhttsij birra sáme guovlojn. Vuonarijka oajválattjajn le ulmme sáme álmmuk galggá adnet avtaárvvusasj ja sæmmi máhttelisvuodajt varresvuoda ja sosialdievnojn, mij merkaj fálaldahka galggá hiebaduvvat sáme addnáj ja ij dárbaha liehket sæmmi fálaldahka dagu ietjá vuonarijka álmmugij. Juska maneldisbáhttsijn le stuoráp vádá psyhkalasj, fysihkalasj ja sosiálalasj gássjelisvuodajt oadtjot, ja álu rahtji ájgev, de moattes giehtadalli massemav ja suorgov buorak láhkáj. - Dan diehti le ájnas guoradallat makkir varresvuodaåvdedim faktåvrå ma li viehkedam maneldisbáhttsijt hiebadalátjit håjes dilijda ja viessot surgujn ja massemijn. Dádjadibme makkir vidjura ma li dahkam vaj maneldisbáhttse nahki viessot manepájgen ávkálasj láhkáj, máhttá vaddet ávkálasj diedov mij máhttá aneduvvat klinihkalattjat ja hieredimijn,miejnni Lena Gundersen. Ulmme le oadtjot binnemusát 150 diehtovaddijt moadda sáme guovlojs prosjevta kvantitatijvalasj oassáj, ja dássta vas tjuoldeduvvi 15-20 diehtovadde kvalitatijvalasj tjiegnudakságájdahttemij. Gájbbádusá oassálastátjit guoradallamin le vierttim le massám avtav lagámusájs hæhkkajábmemin (hæhkka mánnájábmem, iesjsårmmim, sårmen jali ietjá sieldes jábmemijn), ulmusj vuojnná ietjasav lagámussan, maneldisbáhttse le 18 jage jali vuorrasabbo ja jábmem dáhpáduváj gaskan 6 máno ja 7 jage rájes.</p>
<p><em type="bold">Terapeutalasj árvvo </em></p>
<p>Guoradallam tjadáduvvá moattelágásj sáme guovlojn (Sisnep-Finnmárkko, merra, márkko-, julev-, ja oarjjelsáme). Prosjækta le tjanádum guokta guovdálasj sáme institusjåvnåjda, Sáme varresvuodadutkama guovdásj ja SANKS, gænna li guoskavasj fágalasj ja kultuvralasj máhtudagá varresvuodadutkamin ja psyhkalasj varresvuodasuodjalimen. - Sáme kultuvran li njuolggidusá ma javlli dån ij galga iehtjádij sáhkadit hielles ja/ jali negatijva priváhta ássjij birra, ietján gå lagámus fámilljaj. Sávvap maneldisbáhttse vuojnni dav ávkálattjan oassálasstet dákkir addnenjuolggidumdutkamin, máhttelisvuodav majt dálla oadtju. Hæhkkajábmem le hielles guoradallamtiebmá ja máhttá dåbddus låssåt guládaláduvvat iehttse persåvnå jábmema birra. Uneplåhkoperspektijvan dákkir oassálasstem máhttá moattelágásj siváj diehti liehket ienep hielle. Juska vuoset lasse låhko guoradallamijs maneldisbáhttsij hárráj ij le gássjelis dutkat hielles ássjij birra. Moattes sihti dutke, viehkkeapparáhtta ja iehtjáda galggi oahppat sijá dile birra. Juska muhtema åtsådalli oassálasstemav báktjasin, de manela tjielggiji sij e sánarda ja ihkap sjaddá viehkke dádjadahtesvuodan jus máhtti iehtjádijt viehkedit. Jus tsuojggiji vánesvuodajt viehkkeapparáhtan jali iehtjádijn le máhttelis dahkat vaj iehtjáda oadtju dav viehkev majt ietja ettjin oattjo. Duodden muhtema åtsådalli ságájdahttem vaddá máhttelisvuodav tjadádittjat vásádusáv máhtulasj fáhkaulmutjijn. Moattes åtsådalli dát máhttá liehket <span type="quote">“terapeutalasj árvvo”</span>. Jus aktak maneldisbáhttse sihtá oassálasstet prosjevtan máhtti guládallat Gundersenijn mejla baktu: lena.slettli.gundersen@uit.no jali mobijlan 99 70 15 01</p>
<p xml:lang="nob">Viehkke maneldisbáhttsijda. Psykologa ja stipendiáhtta Råmså Universitehtan, Lena Gundersen sihtá guládallat maK´eldisbáhttsij sáme guovlojn gudi li vásedam hæhkkajábmemav fámiljan. Hjelp til etterlatte. Psykolog og stipendiat ved Universitet i Tromsø, Lena Gundersen ønsker å komme i kontakt med etterlatte i samisk område som har opplevd brå død i familien. <em type="italic">j </em></p>
<p>Tæksta: Kitty Skapalen</p>
<p>Jårggålibme: Divte Media / Idar Kinteljjj jjjjjjjjjjjjjjjjjjjjjjjj</p>
</body></document>
