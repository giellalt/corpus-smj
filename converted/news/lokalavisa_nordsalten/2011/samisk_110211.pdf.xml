<document xml:lang="smj" id="no_id"><header><title>Nuortta-Europa stuorámus dálvveávvudallam</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>321</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/samisk_110211.pdf</origFileName><parallel_text xml:lang="nob" location="nord-europas-storste-vinterfest_160211.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p>Bájkkeavijssa NuorttaSállto</p>
<p>Tæksta: Kitty Skapalen</p>
<p>Gåvvå: Sandra Nystø Ràhka</p>
<p>Jårggålibme: Divte Media AS/Idar Kintel</p>
<p><em type="bold">Oahppevuosádallam </em></p>
<p>Akta dajs gudi vuosádaláj Jåhkåmåhken lij Berit Andersen Guvsám (24). Bajássjaddam Steinkjeran, máttoj Divtasvuonas ja dálla årru Jåhkåmåhken, gånnå duojev låhkå Sámij åhpadusguovdátjin. <em type="italic">- Gåktu lij duv mielas jahkásasj márnán? </em>- Le suohtas ulmutjijt iejvvit, oahppásijt ja ådå ulmutjijt. Gå li nav moadda ásadusá de gávnná juojddáv mielludahtte, subtsas sån. Dát lij vuostasj bále sån duojev vuosádaláj ja lidjin nuppát jahkásasj oahppe duodje-suorgen gudi bessin vuosádusán oassálasstet. - Muv mielas dát márnán le duodalattjat riek buorre márnán. Dánna li almma gálvo duola dagu sassne, náhkke ja duodje buorre kvalitehtajn. Dát le muv nælját jahke dánna ja le nav suohtas. Ålles suohkan ietjájduhteduvvá gå nav moattes diehki båhti nágin biejve, subtsas sån. Dán jagásj tiebmá lij Slow Food ja moatten sajen Jåhkåmåhken málestuváj ja guossoduváj njálga, rájnas ja rievtes biebbmo, biebbmoábnnasij lagámus guovlojn buvtaduvvam árbbedábálasj vuogij. Dánna lij máhttelis májsstet, lågådallamijt gulldalit ja oasestit ådå geldulasj gálvojt. Ásadiddje sihti dån juo guovvamáno 2.-4. biejvijt boahtte jage márnánij vuorkki.jage. Stuoves márnánsaje ásaduvvin sáme dálvveårromsajij lahka svieriga gånågisvieldes 1600-jagij álgon. Ulmmedalloj lij nannit stáhta dárkestimev sáme álmmuga birra nuorttan ja skáhtev gájbbedit, dikkev tjadádit ja jubmela bágov sárnnedit. Márnánsadje sámeednamin jage tjoasskásamos ájgen lij ávkken moatten láhkáj. Sáme lidjin tjoahken dálvveårromsajijn miehttsebájkijn boahttsuj dálvveguohtomsajen, ja jieggnudam tjátjádagá sjaddin riek hiebalgis válkkama oasestiddjijda, stáhttadievnastiddjijda ja girkko ålmmåjda. Uddni li márnánbiejve sjaddam ájnas tjåhkanamsadje sámijda, ja iehtjádijda, ja le sjaddam Nuorttakalottena stuorra turisstamagnehtta. </p>
<p>Histåvrålasj márnán vibáj guhtta ålles biejve. Vahko álgaduváj sådnåbiejve jubmeldievnastusájn oabme girkkon, mij tjuovvu jubmeldievnastusvuogev 1600-jagijs. Histåvrålasj márnán gæhttjal åttjudit muossádimev márnánis nav gåk lij 400 jage dát åvddåla ja tjadáduvvá dålusj márnánsajen. Dánna oasteduvvá ja gálvo duola dagu gårnnejáfo, sijddadagádum vuojddasa, biktasa, sassne ja boahttsubierggo lånoduvvi. Moadda dåjma tjadáduvvi ålles vahko ja le máhttelisvuohta oassálasstet márnániellemin nav gåk li dahkam moadda buolvaj rájes. Subttsasa, dållå, lávllom ja káffa buoragit aktan hiehpi. Histåvrålasj márnán rabáduváj sådnåbiejve loavggágárggájn párkas.j</p>
</body></document>
