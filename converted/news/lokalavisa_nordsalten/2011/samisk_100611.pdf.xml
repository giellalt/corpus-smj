<document xml:lang="smj" id="no_id"><header><title>Girkko bargge sámegiellakursan</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Ingrid" lastname="Kintel" sex="f" born="1988" nationality="nor"/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>440</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/samisk_100611.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p>Bájkkeavijssa NuorttaSállto</p>
<p>Tæksta: Kitty</p>
<p xml:lang="nob">Skapalen</p>
<p>Jårggålibme:</p>
<p>Divte Media</p>
<p xml:lang="nob">AS/Ingrid Kintel</p>
<p><em type="bold">Avtaárvulattja </em></p>
<p>Girkko ålmmå ja nissuna oahppi sáme vidjurij birra.</p>
<p><em type="italic">Hærrá, pråvstå ja ietjá girkkobargge Bájddaris Nárvijkkaj </em><em type="italic">oassálassti giellakurssaj, ja kurssajådediddje le Heidi </em></p>
<p xml:lang="nob"><em type="italic">Andersen. </em></p>
<p xml:lang="nob">Kirkens kvinner og menn lærer mer om det samiske .</p>
<p xml:lang="nob"><em type="italic">Prester, proster og andre kirkelige ansatte fra Beiarn i sør til </em></p>
<p xml:lang="nob"><em type="italic">Narvik i nord deltar på språk-kurset, som blir holdt av Heidi </em></p>
<p xml:lang="nob"><em type="italic">Andersen. </em></p>
<p>Vásse vahko ásadij bisspaguovllorádeárvvon. Sámij gaskan le riek ájnas gåktu ulmutjijt duosstop. Sáme/læstadiánalajs aktijvuodan ij ulmusj dåssju giedajn buorástahte, ájnat fármijn, giehtoj Andersen. Girkko, mij buolvaj tjadá le oajválattjajt gåvåstam ja dárojduhttemij oassálasstám, sihtá dal ietjas barggij baktu oahppat ienep sáme kultuvra birra. Aktu berustiddjijs le Bådåddjo oajvvepråvsstå Elin Vangen, gut javllá: - Dási lip mælggadav juo ávvudallam, ja kurssa le riek dárbulasj. Aktan suohkanhærráj ja ietjá barggij girkkon oassálasstá kurssaj mij le ásadum bisspaguovllorádes. Kurssaåhpadiddje Heidi Andersen ávvus gå nav moaddása kursas berusti. - Vuoj man hávsske. Girkko almulasj ándagisádnom le akta ássje, nubbe ássje le gå girkko bargge vuosedi berustimev jur dán ándagisádnomis ja nav giellakursav ásadi. Kurssa le ávkálasj bargohárráj, valla moaddásijn le persåvnålasj miella sámegielav oahppat. Hávsske le dav gullat, javllá.</p>
<p><em type="bold">Sáme liturgija </em></p>
<p>Sámelága giellanuolgadusáj milta le sámeálmmugin rievtá girkkodievnastusájda sámegiellaj. - Oarjje-Hålogalánda bissmavielden le sierra åvdådsvásstádus julevsámegielas, subtsas diakåvnnårádediddje Brita Bye, guhti sierraláhkáj sáme ássjij bisspaguovlloáden barggá. - Kurssa oahpásmahttá barggijt julevsáme giellaj ja -kultuvrraj. Sáhka le identitehta birra, gånnå kultuvrra ja giella li ájnnasa, javllá Bye. Heidi Andersen le aktan iehtjádij julevsáme liturgijaj jårggålibmáj oassálasstám, ma dal li dåhkkiduvvam ja jubmeldievnastusájn aneduvvi. Suohkanhærrá Divtasvuonan, Magne Kolvika mielas le riek buorre gå giellakurssa ásaduvvá. - Dát le álggokurssa, dåssju gålmån biejven, valla sávadahtte joarkeduvvá, javllá Kolvik ja joarkká, - Uddni ij sámegiella vuojga girkkon aneduvá, ja udnásj sámegiela anojn lip suojmma lahkanam. Dan diehti gå lip oasse sáme giella-háldadimguovlos lågåduvvá agev rámmáttæksta ja áhttje mijá goappátja gielajda, duodden aj lávloduvvá edesik akta sálmma sámegiellaj, javllá Kolvik guhti buktá sihke tjállet ja låhkåt julevsámegielav.</p>
<p><em type="bold">Sáme perspektijva </em></p>
<p>Suohkanhærrá ja sárnnediddje Bájddaris gihtta Narvijkkaj lidjijn tjåhkanam. Muhtema li hárjjánam sámegielav adnet, iehtjádijda le ållu ådås. Ulmmejuogos le bargge gudi e sámegielav buvte. Kursa baktu galggá Andersen aj oassálasstijt oahpásmahttet julevsáme lávllomvuohkaj. - Galggap dålusj sálmajt lávllot, ja hárjjidallat lávllomvuogev, mij le læstadiánissmaj tjanádum. Giella aneduvvá sierralágásj vuohkáj, subtsas Andersen. Jagen 2005 almoduváj julevsáme sálmmagirjje. - Dålusj sálma li hálvva sierralágátja ja dajt adnep sierra sáme kultuvrrasymbåvllån, javllá Andersen. De dal esski le almodum ressurssa- ja ulmmetjalos mij máhttá aneduvvat vædtsagin gå bájkásasj åsskoåhpadus gárveduvvá. Nav sáme perspektijva bisoduvvi åsskoåahpadusán tjoaggulvisáj gånnå li sáme máná ja nuora. Sáme plána álggobágon dættoduvvá åsskoåhpådusá ulmme: sámij giella galggá gullut, ja sjaddat luondulasj oassen Vuona girkkos.</p>
</body></document>
