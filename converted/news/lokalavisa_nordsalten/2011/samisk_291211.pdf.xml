<document xml:lang="smj" id="no_id"><header><title>Anta Pirak ja Jåhttesáme viessom</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><unknown/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>275</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2012/Samisk_291211.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Bájkkeavijssa NuorttaSállto</p>
<p>Tæksta: Børge</p>
<p xml:lang="nob">Strandskog</p>
<p>Jårggålibme:Divte</p>
<p>Media ASoahppelis, manáj åhpadiddjeseminárraj ja muhtem jage bargaj sáme mánáj åhpadiddjen. Sæmmi båttå lij sujna ietjanis ællo mav gáhttij. Manenagi sjattaj gássjelis dajt guokta virgijt kombinerit, danen åhpadiddjen hiejtij ja ællobargguj álgij ålles virgen. <em type="italic">Jåhttesáme viessom </em>tjáleduváj 1926 tjavtja. Anta Pirak ja girkkohærrá Harald Grundström moaddi æjvvalijga muhtem turisstasiebre hyhton. Anta subtsastij julevsámegiellaj, girkkohærrá tjálij mij javladuváj. Åvddåbáhkuj girjjáj mij moadda jage mannela almoduváj, tjálij Grundström Anta Piraka birra ahte<span type="quote">“viehka buoragit mujttá ja sujna le sjuggelis gåvådallam, ahte ållu mánnávuoda rájes lij dålusj båvajt ja histåvråjt berustam majt suv æjgáda ja iehtjáda lidjin guhka dálvveiehkedijt subtsastam”</span>. Grundström vuostatjin girjev svierigadárogiellaj jårggålij ja nabdij dav <em type="italic">En nomad och hans liv </em>ja almoduváj jagen 1933. Dat vijdes láhkáj Jåhkåmåhkkesámij iellemav gåvvit. Mánájståhkusa, oasesmano Ubbmemij, åhpadibme, ulmutjahttem, urudisá ja duodje. Valla gájkinåvdemusát boatsojsujto jagev. Snivva gåvvit boatsojsujtov gåktu lijåvddål motåvrå ja ådå ájgge bådij, ja navti le árvogis gálldo máhtudahkaj boatsojsujto birra gåktu dåjmaduváj 100 jage dássta åvddåla. 4 jage mannela, jagen 1937, bådij girjje julevsámegiellaj, vuostasj girjjen åvvånis. Harald Grundstrømaj lidjin Anta Piraka tjállusa ávkken gå girkkohærrá mannela almodij báhkogirjestis <em type="italic">Lulelapsk ordbok </em>nuppát væráltdoaro mannela. Anta Pavasson Pirak jámij jagen 1951, 60 jage dássta åvddåla. <em type="italic">* Muhtema Pirak-slevtan ávkkijin vuona biele guohtomednamijt. Guhti árvedahtte lij Anta Piraka tjiehtje, Anders Hovasson Pirak, jådij Hábmerij fámiljajnis 1870-lågo álgon, valla fellaj håjes láhkáj juo jgen 1873. Girkkohærrá tjállusij milta girkkogirjen de manáj jiena tjadá Rivtakvuonan (Sisnuoren), besaj gáddáj, gånnå mannela gávnnin jábmám. Girkkohærráj diedoj milta lij jábmám vájbbamis. Áhkásj Botel (Nilsdtr Kallak) ja bárnnes Pava mannela guhkijt årojga muhtem gámán Sáttonjárggagåben. </em></p>
<p>Gáldo:</p>
<p>Anta Pirak. Foto: Ludwig Wästfelt/Ájtte. jjjjjjjj <em type="italic">j </em><em type="italic">j </em>j <em type="italic">j </em><em type="italic">j </em><em type="italic">j </em></p>
</body></document>
