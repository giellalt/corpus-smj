<document xml:lang="smj" id="no_id"><header><title>Árrana direktørramålssom</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Ingrid" lastname="Kintel" sex="f" born="1988" nationality="nor"/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>548</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/samisk_060511.pdf</origFileName><parallel_text xml:lang="nob" location="direktorskifte-ved-arran_070511.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">1 8</p>
<p xml:lang="nob"><em type="italic">Fredag 6. mai 2011 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p>Dijstagá gåhtjoj Andreassen barggijt, stivrrajådediddjev Tone Finnesen ja Divtasvuona suohkanoajvev Anders Sæther aktisasj ávvudallamij, guovdátja ådå åvddånibme hárráj. Juska ij le ållu ådå guovdátjin, de li Larsan ájádusá gåktu guovdásj galggá aktisattjat barggat iehtjádij. -Sihtap lagáp aktisasjbargov Divtasvuona suohkanijn. Suohkanin ælla heva ressursa, danen sjaddá ájnas aktisasjbargujn, sierraláhkáj giellabargo gáktuj, javllá Lars Andreassen.</p>
<p><em type="bold">Aktisasj hásstalusá </em></p>
<p>Divtasvuona suohkan le oasse giellaháldadimguovlos, ja le Vuonabiele oajvveguovllo julevsámegiela hárráj, dan diehti le Andreassena mielas ájnas aktisasjbargujn Árrana ja suohkana gaskan. - Árran sihtá aktan suohkanijn barggat, ja nav le aj nuppe bieles Suohkanstivrra snjuktjamáno 23. biejve mierredij</p>
<p>Tæksta: Kitty Skapalen</p>
<p>Jårggålibme: Divte Media AS/Ingrid Kintel</p>
<p><em type="bold">Árrana direktørramålssom </em></p>
<p>Aktisasjbarggo julevsáme åvddånime gáktuj. Stivrrajådediddje Tone Finnesen, Árrana ådå direktørra Lars Magne Andreassen ja suohkanoajvve Anders Sæter sihti aktan barggat julevsáme kultuvra åvddånahttemdiehti. Samarbeider om den lulesamiske utviklingen. Styreleder Tone Finnesen, nytilsatt direktør ved Árran Lulesamisk Senter Lars Magne Andreassen og ordfører i Tysfjord kommune, Anders Sæter ønsker å samarbeide bredt for å videreutvikle den lulesamiske kulturen.</p>
<p><em type="bold">Árran julevsáme guovdátja almulasj direktørramålssom le juo tjadáduvvam, ja direktørra Lars Magne Andreassen galggá guovdátjav boahtte guhtta jage jådedit. </em>prosessav álgget, gånnå ulmme le lagáp aktisasjbarggo ja ávkkit dajt máhttelisvuodajt ma gávnnuji giela, kultuvra ja sebrudakiellema hárráj. Árranin le åvdebut læhkám guojmmesjiehtadus Ájluovta skåvlåjn, gånnå oahppe oadtju barggoh árjjidallamav. Dálla vuojnnep dárbov ålles suohkanav dán årnigij avtastahttet. Moarmesmáno 6. biejve tjåhkanip sjiehtadusá birra rádodittjat, subtsas Andreassen. Sån le aj gåhttjum Hábmera-, Stájgo- ja Oarjjefuoldá suohkanijt aktisasjbargguj. - Divtasvuona suohkanin le sierra dille, gå suohkan le oasse giellaháldadimguovlos. Le sihke ájnas ja sávadahtte lagábut aktan barggat. Dan láhkáj ressursa buorebut háldaduvvi, ja álkkep sjaddá ulmijt jåksåt jus aktidip. Árrana bieles ij le sáhka suohkanis bargojt rijbadit, valla ávkkit ressursajt ma gávnnuji. Aktan tjoavdeduvvi aktisasj hásstalusá buorep láhkáj. </p>
<p><em type="bold">Ådå duobddága </em></p>
<p>Andreassen gåhttju ulmutjijt árvvalusájt buktet. - Mij lip gullisa. Árrana sadje lahkabirrusin le målsudahkes ja åvddånahtte. Ja buorre le gå Nuortta-Sálto suohkana li válldám stuoráp åvdåsvásstádusáv sámevuodas. Vierttip gávnnat ietjama sajev dáj ådå duobddágijn. Jus náginijn li ájádusá majna Árran bierri barggat duodden dasi man åvdås juo barggap, de le dåssju buktet dajt ájádusájt. Stivrrajådediddje Tone Finnesen jáhkká jur dat aktisasjbarggo iehtjádij le ájnas guovdátja åvddånahttemij. - <em type="italic">Makkir vuorddemusá li stivran ådå direktørraj? </em>- Árran oadtju buorremielak ja fágalasj smidá direktørav, guhtimusj aj ájádusájt ja ássjijt tjadát. Árrana vuodogiergge le giella, ja dav sihtap tjalmostit. Prosjevta ma li álgadum, galggi joarkket, javllá Tone Finnesen. - Barggap duola degu dutkaminstituhtajn, ja sjaddi tjåhkanime Nordlánda universitehtajn boahtte vahko, giehttu Finnesen. Lars Andreassen duoddi: - Galggap vilá barggat ietjama guovddadåjmaj, valla ihkap Árran manenagi oadtju ietjá dahkamusájt boahtteájggáj. <em type="italic">- Makkir tiemáj birra le sáhka? </em>- Sjaddá luondulasj árvvaladdat sámegiela ålgodisævtojt suohkanin, mánájgárden, ållessjattukåhpadusán sámegielan ja ietjá fágaj, guhkes åhpadimen ja oahpponævo. Duodden aj Árrana oassálasstem Ájluovta ja Måske åvddånahttembargon, kultuvrrabálggá ásadibme ja gåktu máhttep Ájluovta varresvuodaguovdátja ásadimev vájkkudit, nammat Andreassen. </p>
<p><em type="bold">Ressursajt suohkanin bisodit </em></p>
<p>Suohkanoajvve Anders Sætera mielas le ájnas sáme ressursajt suohkanin bisodit. <em type="italic">- Mij ávkijt le Divtasvuona suohkanij aktisasjbargujn Árranijn? - </em>Lagáp giellabarggo ja aktisasjbarggo oahpponævoj hárráj le ájnas. Prosjækta Ájluovta skåvlåjn ressurssaskåvllån hiejteduvvá gæssáj, ja dájna prosjevtajn sihtap joarkket suohkanin, javllá Sæter. Andreassenij le sjiehtadus aktisasjbargujn Divtasvuona suohkanijn oasse stuoráp strategias, gånnå Árran dárbaj ienep aktisasjbargov guovdátjav nannitjit. -Miján li ávkálasj aktisasjbargo moaddásij, valla dárbbo le værmástagáv stuoredit, javllá Andreassen.j </p>
</body></document>
