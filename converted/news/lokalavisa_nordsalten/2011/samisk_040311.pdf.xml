<document xml:lang="smj" id="no_id"><header><title>Luonndoreserváhtta Giehttjitjávren</title><genre code="news"/><author><person firstname="Børge " lastname="Strandskog" sex="m" born="" nationality="nor"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>339</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/samsik_040311.pdf</origFileName><parallel_text xml:lang="nob" location="naturreservat-i-sjuendevatnet_080311.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p>Bájkkeavijssa NuorttaSállto</p>
<p>Guovllo le ærádis stuorra, ráddjidum vákkudahka oabmásap biehtsevuomijn ja stuorra areála soahkevuomijn. Bærrájgåhtsem luonndoreserváhta luonndovuodos le aj ájnas sáme kultuvrraj ja æládusávkástallamij. Bájkke le oasse Stájggo-Hábmer tjieldes, gånnå bajep boahttsulåhko le 1800 boahttsu. Guoskaduvvam guovllo ienemusát aneduvvá Labba-sijdas, gidá, giesse ja tjaktjaguohtomij. Bájkke galggá máhttet aneduvvat boatsojbargguj aj suodjalimemannela. Boatsojbargguj ájgoduvvá moattejahkásasj dåhkkidusá háldadimplána milta mij le guovlloplána milta, vaj æládus máhttá tjadáduvvat duhtadim láhkáj. Luonndosuodjalime direktoráhtta mierredi gænna le háldadimfábmo, ja sáme berustime galggi bærrájgåtseduvvat dan háldadimårnigin mij ásaduvvá. ”Vil uddniga ságasti stuorra vuovddetjuollama birra mij lij Sagvassdalenin 1800-lågo låhpan ja 1900-lågo álgon. Stuortjuollam, gåktu gåhtjoduvvá, virggáj biejaj ienemus oasev vákke ålmmåjs 20-jage ájggudagán. Doajmma almma láhkáj álgij jagen 1886 diedoj milta, ja laseduváj 1890-lågon ja ådå jahketjuode sisi. Manemus tjuollam vákken lij dálvve 1905/06,...”. Dát le tjáledum diehtotáblluj Sjuendevassdåben. Dá tjuoladagá li bájnedum biehtsevuomev, ja le dahkam vaj ájnas tjåvdaelementa dagu oabme muora li gallegattja, ja e vargga gávnnu jábma muora. Vuobme ij le duohtaduvvam manemus 100 jage, ja vuojnnu dan diehti buorre luonndomiehttsen. Jur Sjuendevassdåbe duogen le biehtse mij le monumenta lágásj, báhtsadis duodastiddje dan biehtsevuovdes mij lij dájn guovlujn åvddål tjuollagåhtin. Le alluk ja ihkeva stuorra biehtse birrusin 80 cm diamehtera, ruobes bárkojn ja vijdes kråvnåjn.</p>
<p>Soahkevuome li ienemusát dábálasj tjærdda mij guosská miehttsehámev. Oasse dassta le hálvva suolggat, sierraláhkáj dælnos buoldajn gájtsagisájjali ietjá suohkkis sjattadagáj. Muorra li ienemusát hálvva smávvasjattuga ja gávnnuji binná jábma soage. Ietjá åsijn lesoahkevuobme ienep tjalsas ja muhtem sajij aj stuoráp muoraj, sierraláhkáj udnásj reserváhtan ja dan birra.</p>
<p>Sagvassdale luonndoreserváhtan vuojnnet ij le duohtadum. Duodden daj nammadum guossasáddjimbældojda ådåájggásasj ietjájduhttema li dåssju gallegasj dåbe jåhkånjálmudagán ja luspen Giehttjitjávren ja Gudátjávren. Duodden lij muhtem vantsa ma li giesedum Giehttjitjávre luspen, ja aj bálges mij jurra vuojnnu Giehttjitjávre nuortasjbielen.</p>
<p><em type="italic">Jur Sjuendevassdåbe duogen le biehtse mij le monumenta lágásj, , báhtsadis duodastiddje dan biehtsevuovdes mij lij dájn guovlujn åvddål tjuollagåhtin. Rett bak Sjuendevasstua står det ei monumental furu, et gjenstående restelement som vitner om hvilken furuskog som sto i disse traktene før Storhogsten. </em></p>
<p xml:lang="nob">Tæksta: Børge Strandskog</p>
<p>Jårggålibme: Divte Media AS/Idar Kinteljjjj</p>
</body></document>
