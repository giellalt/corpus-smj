<document xml:lang="smj" id="no_id"><header><title>Sáme mannoæládus åvdeduvvá</title><genre code="news"/><author><person firstname="Sven Roald" lastname="Nystø" sex="m" born="" nationality="nor"/></author><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>331</wordcount><conversion_status type="standard"/><availability><free/></availability><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/Samisk_230911.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p>Bájkkeavijssa NuorttaSállto</p>
<p xml:lang="nob">Pressemelding,</p>
<p xml:lang="nob">Sven Roald</p>
<p xml:lang="nob">Nystø,styreleder</p>
<p xml:lang="nob">Reiseliv i Hamsuns</p>
<p>Rikele Hamsun, kulturmujto, luonndovásádusá ja nasjonalpárka. Binna le sáme mannoæládusá hárráj dagádum. – Dávva sihtap njuolggit aktan Árranjulevsáme guovdátjijn. Mijá ájggomus le åvdedit sierra prosjevtav mij lulu måttijt jagijt bissot jus rudálasj viehkijt gávnnap. Ietjá hásstalus le diedon ulmutjijt gávnnat gudi sihti sáme mannoæládusájn barggat. Gájbeduvvá de soabmásijn le ájálvisá majt máhttá fáláldahkan åvdedit majt nágin oasstá. Diedo bájkkálasj samevuodas le ájnnasa dákkár dilijn, javllá HGMa stivrrajådediddje Sven-Roald Nystø. Le dárbbo ahte Árran sæbrrá bargguj gå siján le sáme kulturmáhtudak. Guovdátja barggo le diedojt åvdedit. Nuppe bieles ulmutja aj båhti Árranav gehtjatjit ja Árranin vierddi de juoga majt vuosádalli. Dát bielle vierddi Árranin åvddålij guovlluj buoreduvvat. Dájna sjaddá Árran prosjevtan barggat. Dan buohta li aj fállam prosjæktajådedim åvdåsvasstádusáv guoddet. Dán guovlon e hájn gávnnu sáme mannoæládusa viddnudagá ma nahki prosjæktajådedim åvdåsvásstádusáv guoddet. Dasi Árranin le juo divna dárbo sajenisá. Mangemus jagijt li sáme viddnudagá Divtasvudnaj ásadum. Mij mannoæládussaj guosská akta dajs oahpes turistajt ja nubbe biebmoj guossot dajt. Enamus oasse sáme mannoæládus viddnudájs li guovlojn gånnå sáme li ieneplågon. Binná le dajs duobddágijn gånna sáme li unneplågon. Enas oasse dajs li berajviddnudagá. Svierigin li ienep sáme mannoæládus viddnudagá. Danna li tjavggasappot ja árabut barggagoahtám sáme viddnudak åvddånimijn. – Dan diehti le juo vidjura sajenisá aktisattjat rájá rastá Svieriga bælláj bargga-goahtet. Nordlánda fylkkkasuohkana ja Origo Nord viddnudagá åvdåstiddje guossidin Divtasvuonav ja Hábmerav árabut dán tjavtja sáme mannoæládus berustiddjijt kárttitjit. Origo Nord le Sámedikke ja Finnmarko, Nordlanda ja Råmså fylkkasuohkanij bieles bálkkidum stuoráp sáme mannoæládusprosjevtav jagijda 2011-2013 åvdedittjat. Dæddo biejaduvvá márkanvuodo buvttadibmaj, vuobddemij ja márkanfievrridibmáj ja gælbbolåptimij. Dási libá sige Árran ja Hamsun Guovlo Mannoæládus sæbrram. Hamsun Guovlo Mannoæládus le dájt mangemus jagijt rievddadamprosessav tjadádam. Såbadam le guovte jahkáj aktisasjbarggo sjiehtadusáv Divtasvuona, Hábmera, Oarjje-Fuolda ja Stájgo suohkanij. Sjiehtadusá baktu le Hamsun Guovlo Mannoæládusán rudálattjat vuodo binnátjij milta barggat. Dárbbo le duodde rudájda jus lulu sáme mánnoæladusprosjækta tjadáduvvat.</p>
<p xml:lang="nob"><em type="italic">Sven Roald Nystø er styreleder i Reiseliv i Hamsuns Rike, her sammen med daglig leder Bente Ness. </em></p>
</body></document>
