<document xml:lang="smj" id="no_id"><header><title>- Buorren dåbddu gå le luondulasj sámástit</title><genre code="news"/><author><unknown/></author><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>325</wordcount><conversion_status type="standard"/><availability><free/></availability><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/samisk_181111.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">2 0</p>
<p xml:lang="nob"><em type="italic">Fredag 18. november 2011 </em></p>
<p>Bájkkeavijssa NuorttaSállto</p>
<p>Árran giellabiesse-prosjevtav gidán 2009 álgadij. Dåjma ulmme le julevsámegielav nannit, ja njálmálasj giellamáhtudagáv ja anov lasedit. Dát prosjækta le hiebaduvvam 16-30 jagágijda gudi julevsámegielav muhtem mærráj dádjadi, valla e duosta ságastit ja aj sidjij gudi gielav juo máhtti. Sanna Vannar (16) Jåhkåmåhkes lij vuostasj bále Árrana giellabiesen, ja soaptsoj. Suv mielas le ájnas rijkkarájáj rastá barggat: <em type="bold">- Buorren dåbddu gå le luondulasj sámástit </em></p>
<p>Árran julevsámeguovdásj le vas ásadam giellabiesev nuorra julevsámegielagijda, avtsát bále. Fádda lij guollit ja guolev sláhkkit ja gárvedit ja málestit. Dán bále lidjin lågenanvidás tjåhkanam giellabæssáj Vuodnabadán ållu Divtasvuona sisgietjen åvdep ájllega.-Ájnas le munji dåbddåt dáppe besav ja galgav sámástit. Dat le nav buorre dåbddo sierraláhkáj gå diedáv då ietjá oassálasste aj sæmmi láhkáj dåbddi. Mij ham álu sjaddap dåbddåt lip dåssju muhtem gallegattja gudi sámásti dåjn mijá sijdabájkijn ja navti sjaddá miján sierralágásj aktijvuohta, javllá sån.</p>
<p><em type="bold">Galggá dal ienep </em><em type="bold">oassálasstijt <span type="quote">“guollit”</span> </em></p>
<p>Árrana rádevadde Lars Filip Paulsen lij aj</p>
<p><em type="italic">Árrana áttjak virggáj biejadum rádevadde Lars Filip Paulsen lij háhkamaden, dálla galggá dal giellabiesijda ienep oassálasstijt guollit. Árrans nyansatte rådgiver Lars Filip Paulsen fisket i auårsklakken, nå skal han ut å fiske flere deltagere til giellabiesse. </em></p>
<p>Præssadiedádus Gåvå: Lars Th. Kintel</p>
<p><em type="italic">Giellebiesen havsskudallamin. Bra stemning på giellabiesse. </em>fáron guollimin: - Mån lav esski dán virggáj álggám, galgav dal boahtte giellabiesijt plánigoahtet, galggi edesik guokta vil dán skåvllåjage ja diedon aj Julevsáme vahkon snjilltjamánon dagu lip åvddåla ásadam. Galgav dal ienep oassálasstijt <span type="quote">“guollit”</span>, javllá Paulsen. Giellabiesse-prosjekta le ruhtadårjav oadtjum Sámedikkes ja Nordlánda fylkkasuohkanis. Árrana direktørra Lars Magne Andreassen le gijttevasj gå oa-jválattja dákkir dåjmajt doarjju. Luluj aj luondulasj jut Divtasvuona suohkan manenagi dákkir dåjmajt doarjju danen gå suohkana guovtegielakvuodarudá dåjmaj milta juolloduvvi. Dát le dal goalmát jahke mij giellabiesijt ásadip. Hæhttup sámástit Árrana ja skåvlå ålggolin jus gielan galggá boahtteájgge, ja giellabiese li dal boahtám stuoves årnigin. Julevsáme giella Árranis vuoroduvvá, låhpat Andreassen. </p>
<p xml:lang="nob"><em type="italic">Trond Edvard Paulsen sájdev giesij. Trond Edvard Paulsen fikk sei på kroken. </em>j </p>
</body></document>
