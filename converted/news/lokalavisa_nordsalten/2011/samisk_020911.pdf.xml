<document xml:lang="smj" id="no_id"><header><title>Ådå giellakonsulænnta og Ájggu jienastit</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><unknown/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>722</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/Samisk_020911.pdf</origFileName><parallel_text xml:lang="nob" location="ny-sprakkonsulent_030911.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst. Paralleltekst bare til en av artiklene</note></header><body><p xml:lang="nob">2 2</p>
<p xml:lang="nob"><em type="italic">Fredag 2. september 2011 </em></p>
<p>Bájkkeavijssa NuorttaSállto- Lev áttjak virggáj álggám ja dát le muv goalmát vahkko, måjudallá Tuorda sijvvusit ja subtsas divna barggodahkamusá ælla ájn mierredum. Valla galle le bargos, dav gåjt dættot. - Muv barggodahkamusá li vuostatjin tjállagijt jårggålit, suohkana virgálattjajt bagádallat ja aj åhpadit. Sávav mij aktan ietjá instánsaj duola dagu Árranijn nahkap ådå giellaarvusmahttem dåjmajt ásadit ja ihkap moattelágásj prosjevta ja e dárbaha liehket dåssju gielladåjma, subtsas Tuorda. Sån riegáduváj ja bajássjattaj Jåhkåmåhken ja le årrum måttijt jagijt Jielleváren. - Avtav gaskav åhpadiddjen barggiv ja sierraláhkáj julevsáme gielajn, subtsas sån. Jiellevárre ja Divtasvuodna li lahka sihke julevsáme suohkanin ja fuolkken. - Diehtep ham nubbe nuppe birra rájáj goappátjijn bielen ja ávvudaláv buorebut oahpástuvvat ulmutjij dánna Divtasvuonan ja åttjudit aktijvuodav suohkanij gaskan rijkarájá goappátjij bielen. Julevsáme giellaj ja kultuvrraj buoremussan. <em type="italic">- Boahtá gus Divtasvuona suohkana næhttabielle julevsámegiellaj </em>- Dav ep le vilá mierredam. Viertti </p>
<p>Ådå giellakonsulænnta</p>
<p>Britt-Inger Tuorda (47) Jielleváres le ålles virggáj biejadum Divtasvuona suohkana ådå giellakonsulænntan.mierreduvvat jus gájkka galggá sámegiellaj jali jus dåssju muhtem tevsta galggi jårggåluvvat ja næhttaj biejaduvvat. Le ållo barggo dajna, ja gájkka ij le tjielgas, javllá Tuorda. Jiellevárre suohkan le aj oasse sáme háldadimguovlos ja oadtju giellarudájt svenska stáhtas. - Jáhkáv Jiellevárre ja Divtasvuodna li buohtalattja mij guosská tjalmostahttemav sámevuodas ja adni sæmmi hásstalusájt, valla muv dádjadus le Vuona bielen li hálvva guhkebuv boahtám, aj dåssju virggáj biedjamijn sierra giellakonsulentas, majt ælla Svierigin dahkam. Jáhkáv Vuonarijkka le lávkátjav åvddålin. Sámevuohta Jåhkåmåhken le ienep vuojnnusin gå Jielleváren, miejnni sån. Iesj oattjoj gájkka åhpadimev Svieriga dárogiellaj skåvllåájgen, valla sujna lij viesso sámegiella sijddagiellan. - Sidáv hasodit divna nuorajt sámegielav låhkåt. Oahppat låhkåt, tjállet ja sierraláhkáj ságastit sámegielav. Mij dárbahip sáme máhtudagáv ja navti aj aktijvuodav nannip ietjama gaskan fuolkken, miejnni sån. Jielleváren ælla bájkálasj jali guovlloavijsajn julevsáme bielle navti dagu Bájkkeavijssa Nuortta-Sálton.</p>
<p>Magasijnna akti mánnuj, Samefolket sámegiellaj almoduvvá. Valla dav lij ådå giellakonsulænnta sihtat rijkarájá nuppe bælláj oadtjot. - Mujna le sávadus Norrbotten-avijsa galggi vahkkusasj sáme artihkkalijt almodit. Le ájnas signálla sámijda, bessat låhkåt ájggeguovddelis ássjijt ma mijáv guosski ietjam iednegiellaj.”Dálla ájggu</p>
<p><em type="bold">Tæksta: Kitty </em></p>
<p xml:lang="nob"><em type="bold">Skapalen </em></p>
<p><em type="bold">Jårggålibme: </em></p>
<p><em type="bold">Divte Media </em></p>
<p xml:lang="nob"><em type="bold">AS </em></p>
<p>Giellakonsulænnta. Britt-Inger Tuorda (47) le esski virggáj biejadum ålles virgen Divtasvuona Suohkana giellakonsulænntan. Dálla ávvudallá buorebut oahpástuvvat ietjas fuolkijn rijkarájá dá bielen. Språkkonsulent. Britt-Inger Tuorda (47) er nytilsatt i 100% stilling som språkkonsulent i Tysfjord kommune. Nå gleder hun seg til å bli bedre kjent med sitt eget folk på denne siden av riksgrensen. ådå bargujn Divtasvuonan jåhtuj boahtet, ja manenagi ájggu ålgus ulmutjijt iejvvitjit.” - Ájgov ålgus guossidittjat ja ulmutja li diedon buorisboahtem mujna gávnadit. Dåhkki boahtet kontåvrå milta dánna rádevieson Gásluovtan jali munji ringut. Ja buvtáv mån sihke dárogielav ja julevsámegielav, måjot sån.</p>
<p>Vuostasjgierdejienastiddje. Olga Gælok (17) ja Janette Knutsen (19) aktan Hábmer GB:a <em type="italic">suohkanoajvvekandidáhtajn Kjersti Steinsvåg Hansen. – Nuora li uddni gatjádam majt ájggop </em><em type="italic">nuoraj åvdås barggat, mij lip vat ruoptus hasodam ja gatjádam majt sihti, subtsas Hansen. </em></p>
<p xml:lang="nob">Førstegangsvelgere. Olga Gælok (17) og Janette Knutsen (19) sammen med Hamarøy‘s SP‘s <em type="italic">ordførerkandidat Kjersti Steinsvåg Hansen. – Ungdommene her i dag har spurt oss hva vi gjør for </em><em type="italic">ungdommene, vi igjen har utfordret tilbake og spurt hva de vil ha, forteller Hansen. </em></p>
<p>Valla man diehti le nav ájnas nuorajt hásstalit? Mánájoahttse milta li moadda ájnas sivá nuorajda jienastimriektáv adnet. Sij ålov suohkana dievnojt ja bájkálasj fálaldagájt adni ja dåbddi rubmahin gåktu le liehket nuorran lagosbirrusin, ja diehti mij le ájnas vaj sijá buolvva galggá soapptsot. Nuorajn le máhtudahka mav bájkálasj sebrudahka dárbaj. Gå 16-jagágijda almma jienastimriektáv vaddep, nággip politihkkárijt nuoraj ássjij barggat. Dåssju jus nuora oadtju almma vájkkudimfámov oadtjop politihkkárijt argumenteritjit nuorajda válggarahtjamusán. Ja gå jienastusriektáv 16-jagágijda vaddi, sjaddá gasskamærrásasj vuostasjgierdejienastiddje 18 jagák, ij 20 jagák, nav gåk uddni. Návti e divna vuostasgierdejienastiddje jåde sijddasuohkanis åvddål máhtti vájkkudit bájkálasj politihkav jienastime baktu.</p>
<p>Ájggu jienastit</p>
<p>Ragátmáno 12. biejve 2011 oadtju 16-jagága Divtasvuonan jienastit vuostasj bále. Suohkan le akta guoktalåk suohkanijs ma li gæhttjalimårnigis oassen.</p>
<p>Janette Knutsen (19) ja Olga Gælok (17) libá goappátja mierredam. Diehteba gudi sunnu vuostasj histåvrålasj jienav oadtju. Olga gåjt diehtá, Janette ij le ållu sihkar. Gasskavahko lij skåvllåságastallam Hábmerhallan gånnåpolitihkkára nuorajt iejvvijin. - Lep oadtjum buorre diedov, valla lev juo mierredam, subtsas Olga (17). Ráddnas Janette Knutsen ij le ållu sihkar vilá. - <em type="italic">Jienastihppe gus sæmmi belludagáv? </em>- Dav ep diede, tjajmmaba ja nubbe nubbáj gæhttjaba. Vahko duogen de libá jienastum, bájkálasj sebrudahkaj buoremussan.jj </p>
<p><em type="bold">Tæksta: Kitty </em></p>
<p xml:lang="nob"><em type="bold">Skapalen </em></p>
<p><em type="bold">Jårggålibme: </em></p>
<p><em type="bold">Divte Media </em></p>
<p xml:lang="nob"><em type="bold">AS </em></p>
</body></document>
