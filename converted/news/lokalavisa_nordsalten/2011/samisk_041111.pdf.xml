<document xml:lang="smj" id="no_id"><header><title>Ij le nav oabme dagu álgos jáhkkin</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>517</wordcount><conversion_status type="standard"/><availability><free/></availability><submitter name="Inga Mikkelen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/Samisk_041111.pdf</origFileName><parallel_text xml:lang="nob" location="ikke-sa-gammelt-som-man-trodde_171111.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">2 0</p>
<p xml:lang="nob"><em type="italic">Fredag 4. november 2011 </em></p>
<p>Bájkkeavijssa NuorttaSállto</p>
<p xml:lang="nob"><em type="italic">Duvvosijdda merrabieles. Tuvagården sett fra sjøsiden. </em></p>
<p>Lis Mari Hjortfors kulturmujtojt duodastahttá. Lis-Mari Hjortfors dokumenterer kulturminner. Foto/gåvvå: Oddmund Andersen</p>
<p>Oddmund Andersen <em type="italic">arkeologalasj kártaj </em><em type="italic">tjavtja bállemijs Duvvo- </em><em type="italic">sijdan. Båhtusa </em><em type="italic">råggåmis ja </em><em type="italic">árbbedáhpediedoj </em><em type="italic">tjoahkkimis </em><em type="italic">åvddånbuvteduvvi </em><em type="italic">sierra diedádusán ja </em><em type="italic">artihkkalin boahtte jage </em></p>
<p><em type="italic">Bårjjåsin. </em></p>
<p xml:lang="nob">Oddmund Andersen <em type="italic">med de arkeolog-iske </em><em type="italic">kartene fra høstens </em><em type="italic">utgravinger på Tuva- </em><em type="italic">gården.Resultatene fra </em><em type="italic">utgravingene og </em><em type="italic">innsamlingen av </em><em type="italic">tradisjonsstoff vil bli </em><em type="italic">presentert i en egen </em><em type="italic">rapport og i en artikkel </em><em type="italic">i neste års Bårjås. </em></p>
<p>Tæksta: Børge</p>
<p xml:lang="nob">Strandskog</p>
<p>Jårggålibme:</p>
<p>Divte Media/Idar</p>
<p xml:lang="nob">Kintel</p>
<p>Arkeologa ja seniordutke Oddmund Andersen le aktan rádevaddijn ja etnologajn Lis-Mari Hjortfors Duvvo-prosjevta åvdås vásstedam. Arkeologalasj råggåma tjadáduvvin ragátmánon. Sæmmi ájge barggagåhtin tjoahkkimijn njálmálasj diedojs ulmutjijs gænna li diedo Duvvo birra ja ulmutjij birra gudi danna årrun. Dát barggo joarkká javlajda ja ihkap aj boahtte jage.”Álgos lidjin jáhkkám lij máhttelis gávnnat bátsudisájt årromsajes ja dåjmas guovlon nav mannet gå 15-1600 jagijs. Valla navti ittjij geva. - Ejma nagá gávnnat arkeologalasj duodastusá årromguovlojs guhkebuv manus gå 1800-jagijda, javllá Oddmund Andersen. Galla li vilá muhtem analyjssabåhtusa pollenguoradallamijs majt vuorddi, valla Andersen ij jáhke da ådå konklusjåvnåjt bukti. Dákkir guoradallama máhtti ájgev mierredit goassa ulmutja vuovdev ja miehtsev adnegåhtin, goassa pollen soages ja bietses målsoduváj rásse-pollenijn ja bátsudisáj gårnnesáddjimijn. Dákkir analyjsa aneduvvin duola dagu gå guoradallin báhppavieso guovlov Gásluovtan. - Arkeologalasj diedo majt lip gávnnam vuosedi sæmmi diedojt majt diehtep, Duvvoj årrujin birrusij 1870, miejnni Andersen.</p>
<p>Ulmusjlåhko jages 1875 le vuostasj tjálalasj duodastahttem årudagá birra Duvvon. Dalloj årrun ulmusjlågo milta gålmmå familja sijdan, divna sáme. E aktak nammaduvá ednambarggen jali ruoddijiddjen, valla miehttsebarggen, guollárin ja tjæhttárin. Dát merkaj jagen 1875 ij lim vássám nav guhka ájgge dat rájes gå lidjin dasi årrum. Dáv duodastuvvá aj Jon Pedersen Duvvos guhti tjállá åhtsåmusán goahtebánnkaj jagen 1905; <span type="quote">”Duobddák le aktisasjmiehttse, mij le ruoddidum ja åruduvvam áhtjestimes”</span>. Jona æjgáda lidjin Paul Pedersen (Borje) ja Inger Jonsdrt (Saulo). Dá gålmås, Jon</p>
<p><em type="bold">Ij le nav oabme dagu álgos jáhkkin </em></p>
<p>Konklusjåvnå dá rádjáj tjavtja arkeologalasj råggåmijs Duvvosijdan Hábmerin Árran julevsáme guovdátjis dåjmadum, duodasti diedojt tjálalasj gáldojs sijda ruoddima ja årudagáj birra birrusin jages 1870.ja æjgáda, lidjin jáhkedahtte vuostatja gudi Duvvuj årrujin. Duvvos jåhtin 1960-jagijn. Manemus jagijt li da bátse tsiekkadusáj æjgáda – John Magnus, Tordis ja Even Johnsen – berustallam bisodit sijda histåvråv ja bisodit gådijt ienemusát nav gåk lidjin álgo rájes. Sámedigge le rudáj doarjodam, ja Árran, Museum Nuortta ja Hábmera suohkan li oassálasstám. Dáj ulmme le læhkám ásadit Duvvov sáme åvddånbuktemsijddan. Dát barggo le ganugahteduvvam rijdo diehti æjgátdile birra guovlon. Árrana arkeologalasj råggåm ja árbbedáhpediedoj tjoahkkim Duvvo-sijda iellema birra li læhkám berustahtek dáj rahtjalis plánaj. - Diedojt majt mijá prosjevta baktu åttjudip sjaddi vaddet ådå máhtudagáv sáme histåvrå birra Hábmerin ja sjaddá liehket stuorra ávkken jus vuorbástuvvi ásadimijn sáme åvddånbuktemsijdajn, miejnni Oddmund Andersen. Gå prosjækta le gållåm de li oadtjum diehtet duola dagu Skogbruksmusean Elveruman li miellagiddis gávne Duvvo-sijdas sijá vuorkájn. - Sierraláhkáj suohtas le mij gåhtjoduvvá tjievresguvkkaliddjen Duvvos, mij le gullum Joakim Jonsenij, nammadum Duvvo Jona bárnne. Dájna tjievrrevguvkkalin bivdedijn. Bivddo ja guollim lidjin ájnas æládusá ulmutjijda Duvvon. Ájggop gæhttjalit dav luojkkat Skogbruksmuseas. Ihkap vilá gávnnuji ulmutja gudi máhtti vuosedit gåktu dakkir guvkkaliddjijn bitjádin, hæjttá Oddmund Andersen.jjjjjj</p>
</body></document>
