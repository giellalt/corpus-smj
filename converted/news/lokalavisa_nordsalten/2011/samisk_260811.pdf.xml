<document xml:lang="smj" id="no_id"><header><title>Ådå dahkamusá gájbbedi ådå tjoavddusijt</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><unknown/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>412</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2011/samisk_260811.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p>Bájkkeavijssa NuorttaSállto</p>
<p>Tæksta: Børge</p>
<p xml:lang="nob">Strandskog</p>
<p>Jårggålibme:</p>
<p>Divte Media</p>
<p xml:lang="nob">AS</p>
<p xml:lang="nob">Guovllomedisijnalasj guovdásj Ájluovtan le aj válggaássjen sjaddam. Aktisasjlissta Rievtesbelludagá, Gårobelludagá, RáB ja iesjrádálattja, åvdet dáv ájnas ássjen. Dán listan tjuodtjoba Fred Andersen ja Pernille Krogh Storøy. Nubbenkandidáhtta Storøy, guhti le åssudakskihppijsujttár Ájluovtan/Måsken, dættot Avtastallamådåstus Divtasvuodnaj stuorra hásstalusájt vaddá. - Åvddålijguovlluj sjaddá Guovllomedisijnalasj guovdásj Ájluoktaj positivalattjat vájkkudit ålles varresvuoda- ja huksodoajmmaj Divtasvuonan, javllá Storøy – guhti aj jáhkká guovdásj máhttá hiebadahttet suohkangasskasasj aktisasjbargguj, duola dagu mij guosská sijddaskihppijsujttárijt. Det distriktsmedisinske senteret på Drag er også blitt valgkampsak. Felleslista Høyre, Venstre, KrF og Uavhengige har dette som en av sine fanesaker. På denne lista står både Fred Andersen og Pernille Krogh Storøy. Andrekandidat Storøy, som er avdelingssykepleier for Drag/Musken, understreker at Samhandlingsreformen vil gi Tysfjord store utfordringer. -På sikt vil et Distriktsmedisinsk senter på Drag ha store positive ringvirkninger for hele helse- og omsorgstjenesten i Tysfjord, sier Storøy – som også tror senteret vil legge til rette for utvidet interkommunalt samarbeid, blant annet når det gjelde hjemmesykepleie. . bájkálasj oatsodibme le juo sæsstám millijåvnåjt sebrudahkaj.</p>
<p>Dát måvtugis prosjækta Divtasvuonan doarjoduvvá ållåsit Helse Nordas. Dási duoddi aj dat duohtavuohta dákkir guovdásj Ájluovtan sjaddá ájnna guovdásj dárbulasj julevsáme giella- ja kultuvrramáhtudagájn. - Helse Nord le biejaduvvam hiebadittjat buorre varresvuodadievnov sáme álmmugij. Prosjevta tjadá vuojnnep dát barggo máhttá várajdaváldeduvvat, javllá Andersen.</p>
<p>Helse Nord miejnni máhtudaklåpptim suohkanijn ja buorre aktisasjbarggo skihppijviesoj ja suohkanij gaskan sjaddá vaddet riek buorre fálaldagáv suohkanijn ja binnedit dárbov skihppijviessuj rádjat. Avtastallamådåstus ij galla galga dahkat vaj ulmutja gænna le dárbboskihppijviessoviehkes e galga dav oadtjot. - Ájnnasamos dán dásen le aktisasjbargov suohkanij ja skihppijviesoj gaskan nannidit fágalasj dásen, vaj oahppi nubbe nuppes ja ásadi buorre vuogev mij bisot buorre fálaldagáv ja sæmmi vuorodimev, tjállá Helse Norddirektørra, Lars Vorland.</p>
<p>Plánidum guovdásj Ájluovtan sjaddá oadtjot moadda dåjma; dåktårkontåvrrå, skihppijsijdda, varresvuodastasjåvnnå, suoddjidum oasse pasientajda demensajn ja oasse linedim dálkudibmáj. Vijddábut usjudalli sierrahuksodievnov psykiatrijan ålles Nuortta-Sálltuj, duola dagu sierra kontåvrrå SANKSaj (Samisk nasjonalt kompetansesenter – psykisk helsevern). Plániduvvá aj sierra åssudahka viddnudakvarresvuodadievnnuj ja HMS-viehkke æládusiellemij guovlon. Guovdátjin galggá ajliehket fálaldahka guovlloåhpadimen ja bagádallamij varresvuodabarggijda ja sáme giella- ja kultuvrramáhtudagán sierraláhkáj. Plániduvvi aj hárjjánimbarggosaje skihppijsujttárstudentajda ja studentajda gudi sihti ja dárbahi sáme máhtudagáv, duodden aj dutkam ja åvddånahttem aktisasjbargujn rijkaguovlo guokta universitehtajn ja SANKS:ajn. - Dákkir ásadimijn máhtti agev tjuovvot duoddevájkkudusá ja navti aj ådå dahkamusá, miejnni Andersen, gen mielas suohkana Nuortta-Sálton li ilá unnagattja vaj divna galggi oadtjot divna dåjmajt. - Muhtema vierttiji guovlojda biejaduvvat, ja sjaddi diedon Ájluoktaj ásaduvvat jus guovllomedisijnalasj guovdásj dasi tsieggiduvvá, miejnni Fred Andersen.j j</p>
</body></document>
