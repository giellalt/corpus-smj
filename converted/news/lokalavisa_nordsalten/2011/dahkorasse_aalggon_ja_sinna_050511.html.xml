<document xml:lang="smj" id="no_id"><header><title>Dahkorásse ålggon ja sinna</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><person firstname="Ingrid" lastname="Kintel" sex="f" born="1988" nationality="nor"/></translator><translated_from xml:lang="nob"/><year>2011</year><publChannel><publication><publisher>Lokalavisa Nordsalten</publisher></publication></publChannel><wordcount>165</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/no/nyheter/samisk/dahkor-sse-alggon-ja-sinna.8004</origFileName><parallel_text xml:lang="nob" location="kunstgress-ute-og-inne_050511.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p type="title">Dahkorásse ålggon ja sinna</p>
<p>Drag IL le dáhkorássetjiektjamsaljov dahkamin. Drag Aktivitetspark sihtá galmmahállav dahkorásijn tsieggit.</p>
<p>Barggo dahkorássetjiektjamsaljojn le juo jåhtuj boahtám, ja tjuovvu ájggemierijt ja ekonomalasj mærrádusájt. Vuodobarggo moarmesmánon ålliduvvá, ja dalloj galggi aj 28kW-tjuovggarustiga dåjman liehket. Dahkorásse le diŋŋgudum, ja plánaj milta biejaduvvá biehtsemáno vuostasj vahko.</p>
<p>Drag Aktivitetspark le Divtasvuona suohkanis åhtsåm 2 milliåvnå ruhtadoarjjan galmmahállav tsieggitjit. Biednigijt åhtsi esski vuododum Merraæládusá kultuvrra- ja æládusfåndas. Prosjækta budsjehteriduvvá 6,5 milliåvnnåj, guovte jahkaj. Åhtsåmusán tsuojggiduvvá gåktu Ájluokta le åvddånahttemin. Barggosaje li lassánime, ja dárbbo le fáhkaulmutjijda. Dan hárráj le tjiektjamhálla vuogas, suohkanij ja priváhta viddnudagájda.</p>
<p>Jus Drag Aktivitetspark prosjevtav nahki tjadádit, oadtju Ájluokta Nuortta-Sálto vuostasj dahkorássetjiektjamhállav. Åhtsåmusán aj åvddån boahtá ietjá adnosuorge hállaj gå fotbállo/válastallam. Dåhkki stuoráp márnánijt ja vuosádusájt ásadit, duola degu jahkasasj Ájluovta Doajmmamárnánav.</p>
<p>Plánaj milta galggá hálla liehket 43 x 65 mehtera, madi tjiektjamsalljo sjaddá 40 x 62 mehtera.</p>
<p xml:lang="nob">Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p xml:lang="nob">Regler for kommentering</p>
<p type="title" xml:lang="nob">Diskutér <span type="quote">"Dahkorásse ålggon ja sinna"</span> på Facebook</p>
</body></document>
