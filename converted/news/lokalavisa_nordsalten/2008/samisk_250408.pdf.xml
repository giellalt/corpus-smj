<document xml:lang="smj" id="no_id"><header><title>Dán jage ådåboahttebálkká Ájluovta Aline Mikkelsenij</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2008</year><publChannel><publication><publisher>Lokalavisa Nordsalten</publisher></publication></publChannel><wordcount>409</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_250408.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p>Bájkkeavijssa NuorttaSállto</p>
<p>Tæksta: Kitty Skapalen</p>
<p>Jårggålibme: Idar Kintelbesaj dakkir gilppusij oassálasstet, javllá Mikkelsen, gænna lij máhtto Divtasvuonas, ja bajássjattaj Hábmerin. Ållessjattugin åhpaj duodjuhit ja árbbedábálasj julevsámeduojev Sámij åhpadusguovdátjin Jåhkåmåhken åhpaj. Buvtat árbbedábálasj sáme biktasijt dagu gáppte ja divna ma dasi gulluji, sámebájnnum biktasa ja adnogávne. Sån aj kursajt fállá ájnegattjajda, skåvlåjda ja ásadusájda, ja le buojkulvissan fállam divna suohkanijda Nordlándan duojen åhpadit. Måttijn skåvlåjn le vádne máhtudagás ållidittjat oahppoplánav, ja sån fállá åhpadimev duojen ja sæmmi båttå oasev sáme kultuvras. Sujna l gárves åhpadibme duola dagu sassneåhpajn ja sassnesávvijn, gånnå åhpadibme hiebaduvvá juohkka skåvllåj. Sån le ihkap ájnna gudi barggá jåhtte duodjeåhpadiddjen, ájádusáv duolli oattjoj. - Vuojnniv lij dárbbo diedov juohket sáme kultuvra birra, ja sierraláhkáj duoje birra. Oajvvesivva gå Ájluoktaj jåhtiv, lij Ájluovta skåvllå le ájnna skåvllå mij fállá julevsámegielav vuostasjgiellan vuostasj klássas. Ájnas le munji muv 10 jagák niejdda sámegielav oahppá. Ja niejddas le juo vuostasj gáptev gårrum! Mikkelsen ittjij ietja bajássjatta sámegielajn ja duojijn, ja le vásedam jur giella le hásstalus gå galga sihke oahppat ja åhpadit duojev. – Duojen gávnnuji dåssju sáme terminologija ja e dárobágo gávnnu. Gå ietjam siessá galgaj munji duojev åhpadit, de dárbahiv dålkåv, ja ájn dalloj lijgássjelis. Divna tjuovvu ruoppsis hárpov, ja dan diehti ålov dádjadip jus dåssju aktijvuodav vuojnnep, dættot sån. Mij le de suv visjåvnnå ja sávadus vijdábut? - Plánimin lip juo aktisasj duodjevidnudagáv Ájluoktaj ásadit, gånnå juogadip aktisasj masjijnajt ja gånnå máhttep iehtjádijt åhpadit ja iehtjama máhtudagájt åvddånahttet. Ájggop jådediddjev virggáj biedjat dákkir vidnudahkaj, ja ihkap navti ulmutja vuojnni makkir vejulasjvuoda li duojen ja ihkap ásadimgålo unnu. Galggá liehket aktisasjbarggo Sámedikke ja fylka gaskan, javllá Mikkelsen gut dát ássjes viehka ålov berus. – Sávav duodje galggá åvddånahttet riekta láhkáj vaj máhttep aktelasj birrasav oadtjot. Divtasvuona suohkan le buoragit vuorodam mañemus jage, ja le oasstám buktagijt ASVO:as ja mujsta. Sávav hadde máhttá stáhtusav bajedit, dan diehti gå uddni le duojen vuollegis stáhtus.</p>
<p>Ja áttjak Aline Mikkelsen válljiduváj Sámedikke referánssajuohkusij mij galggá barggat árvvoháhkuhimijn sáme mannoæládusá æláduskombinasjåvnåj hárráj. - Danna li stuorra máhttelisvuoda aktisasjbargguj moattelágásj ulmmejuohkusij gáktuj, javllá mihás ja ávos bálkkávuojtte.</p>
<p>ÅVDDÁNAHTTEM: - Sávav duodje galggá åvddånahttet riekta láhkáj vaj máhttep aktelasj birrasav oadtjot, javllá Aline, guhti buvtat árbbedábálasj sáme biktasijt dagu gáptev ja ma dasi gulluji, sámebájnnum biktasa ja adnogávne. VIDEREUTVIKLING: - Jeg ønsker jo at duodje skal utvikle seg i rett retning hvor man kan få et kontinuitet i miljøet, sier Aline, som produserer tradisjonelle samiske klær som kofte m/tilbehør, samiskinspirerte klær og bruksting.</p>
<p xml:lang="nob"><em type="italic">Arkivfoto: Sander Andersen </em></p>
</body></document>
