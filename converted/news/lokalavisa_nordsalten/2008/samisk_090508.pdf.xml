<document xml:lang="smj" id="no_id"><header><title>￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼￼Boahtteájge mekanihkkára</title><genre code="news"/><author><person firstname="Børge" lastname="Strandskog" sex="f" born="" nationality="nor"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2008</year><publChannel><publication><publisher>Lokalavisa Nordsalten</publisher></publication></publChannel><wordcount>426</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_090508.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">16</p>
<p xml:lang="nob"><em type="italic">Fredag 9. mai 2008 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p xml:lang="nob">Tæksta: Børge Strandskog</p>
<p>Jårggålibme: Idar Kintel- Vuojnnet oahppe lij riek buoragit dáj prosjevtaj soapptsum, javllá Måske skåvlå rektor, Gunnar Solstrøm.</p>
<p>Prosjæktabarggo, gånnå fágaj rájáj rastá barggi, le oajvvebarggamvuohke teknologijan ja hábbmidimen. Tiebmá teknologija ja hábbmidibme le moattefágalasj tiebmá gånnå luonndofágan, matematihkan ja duojen aktisattjat barggi. Oahppe oadtju moattelágásj hásstalusájt juo ájádusás gitta buvta le gárves. Vierttiji ájádallat ja åvddånahttet buktagijt adnuj árggabiejven. Aktisasjvuohta luonndodieda ja teknologija gaskan le ájnas, ja luonndofágalasj prinsihpa le vuodon teknologalasj dåjmav dádjadittjat.- Lip riek dudálattja gå mijá skåvllå le vuostasj mijá guovlon mij le dáv prográmmafágav adnuj válldám. Oahppe li fágajn ålles dálvev barggam ja vuojnnet dajna soapptsu, javllá Måske skåvlå rektor Gunnar Solstrøm.</p>
<p>Tjavtjas 2006 sjattaj teknologija ja hábbmidibme oassen oahppoplánajs luonndofágan, duojen, ja aj matematihkan. Fáhka le arvusmahttám oahppijt ja åhpadiddjijt Måsken vaj dajna li guhkev barggam…</p>
<p>Preben Johnsen 5. klássan le riek dudálasj. - Mån riek buoragit dási lijkkujiv, lij suohtas ájádusájn ståhkat ja buktet juojddáv dassta. Vuostatjin jáhkkiv dåssjedis áhta galgaj sjaddat, valla ajtu juojddá sjattaj, javllá sån.</p>
<p>Oahppe 3. – 10. klássajn li dahkam girjjetsaggev, uksakloahkov, serviæhttabisodiddjev ja bijlav. Vuostatjin barggin ájádusáj gåktu sijá bijla galggin sjaddat. Dan mannela páhpermodellav hábbmijin, åvddål praktihkalasj bargguj álggin duola dagu suoddamijn ja såjodimijn plástas. Gå karosserija lij gergas, vierttijin elektronihkalattjat ja mekanihkalattjat barggát. Oahppe mihttijin plána milta, gånnå motåvrrå, bádnejuvlla ja ledniga galggin liehket. Vierttijin aj loaddit. Mannela li oahppe sierra diedádusáv bargo birra tjállám.</p>
<p>Máhtti iesj materiálav válljit, valla dan diehti gå plássta le nav vuogas giehtadallat, de dav válljijma, javllá Solstrøm.</p>
<p xml:lang="nob">Buktagis oahppe: Gåro bieles åvdemusán, Kristine girjjetsaggijn ja Ailo bijlajn. Gåro bieles mannelin Alvin, Isabel ja Preben. Produktive elever: Foran fra venstre, Kristine med bokstøtte og Ailo med bil. Bak fra venstre Alvin, Isabel og Preben. <em type="italic">j j </em></p>
<p>Hábbmimprosæssa le dagu bálkká ájádusás gárves buvtaj, ja oahppe bessi dán ådå fáhkasuorgen hábbmit ja ietjasa teknologalasj buktagijt dahkat. Elektrihkalasj boarranábár, loaddaboallta ja ietjá vædtsaga aneduvvi. Elektrihkalasj oase biejaduvvi, håjggåmmásjijna dagáduvvi ja gæhttjaluvvi, ja plásstapláhta sjaddi ávkálasj ja tjáppa adnogávnnen. Skåvlå åhpadiddje li kursan læhkám ja bukti oahppijt bagádallat.</p>
<p>Fága matematihkka ja luonndofáhka li vædtsakfáhkan teknologijan ja hábbmidimen, madi duojen le stuorra oasse praktihkalasj estehtalasj vuojnno. Gå buktaga lidjin gárvvása, de li oahppe aj prosjæktadiedádusáv tjállám. Låhpan lij aj gilposvuodjem lásjmudallamlanján.- Oahppe ettjin rat lijkku gå biejvve någåj, ja vuojnnet lij gárvvása ådå dahkamusájda tjavtja rájes, hæjttá dudálasj rektor.</p>
<p xml:lang="nob">Ávkálasj árkkabiejvvegávne. Fága matematihkka, luonndofáhka ja duodje aneduvvi buvtav gárvedittjat. Nyttige hverdagsting. Fagene matematikk, naturfag og kunst og håndverk brukes for å komme frem til et ferdig produkt. jjj j</p>
</body></document>
