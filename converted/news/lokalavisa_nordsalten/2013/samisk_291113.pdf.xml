<document xml:lang="smj" id="no_id"><header><title>￼Vuostasj julevsáme gåvvårájddogirjásj</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><unknown/></translator><translated_from xml:lang="nob"/><year>2013</year><publChannel><publication><publisher>Lokalavisa Nord-Salten</publisher></publication></publChannel><wordcount>512</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no "/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2013/samisk_291113.pdf</origFileName><parallel_text xml:lang="nob" location="detforstelulesamisketegneseriehefte_291113.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Bájkkeavijssa NuorttaSállto- Subttsasa vuodo le dalloj gå lidjiv åhpadiddje Måsken ja miján lij skåvllåmanno, subtsas Lindbach, gen mielan subtsas le mælggadav læhkám ja dálla, lahka aktisasjbargujn tjuorggijn ja åhpadiddjijn Bjørn With, le ållidam gåvvårájdov. - Bjørn le mælggadav Siljárbáhkon barggam ja munnun le goappátjijn juonga lágásj vetoriektá bargguj, ja aktan lin guorrasam tjoavddusijda majna lin dudálattja, subtsas tjálle. 40 biele guhka gåvvårájddogirjásj le boanndát Bjørn Withas tjuorgaduvvam, guhti moadda jage Hábmerin åroj ja dálla le åhpadiddje Narvijkan.</p>
<p><em type="bold">Sáme almmudahka </em>Dåjmadiddje ja Hábmernæjttso Nan Persen (gástaduvvam Mydske) ja le riegádam ja bajássjaddam Tranøy fyran. Gå áhttjes ja fyraålmåj Hans Mydske jámij de lij Nan 11 jagák, ja fyraskierres jådij Tranøyaj ja manenagi Oppeidaj, ja danna åroj madi joarkkaskåvlåv váttsij. Gieresvuohta suv Porsánguj Finnmárkondoalvoj. Boaddnjes Åge Persen lij moadda jage dassta åvddåla álgadam Idut almmudagáv. Jages 1995 le Nan girjálasjvuodajn ja gielajn barggam. Jages 2001 le sån stuoves bargovadnám almmudagán, mij le aktisattjat Lindbachajn barggam 1994 jage rájes. Ja sujna le almma vieledus girjálasjvuodabargos mav sijddalahá Siljárbáhkon le dahkam. - Harald le ållesjattugin sámegielav oahppam ja ælla gájka dav dahkam. Vielet bájkálasj kultuvrav, javlla Nan, gut ittjij iesj goassak iednegielav åhpa, vájku ieddnes Berit lij julevsábme. - Dalloj ij lim åhpadibme julevsámegielan ij ga mánnágárden, nuorajskåvlån jali joarkkaskåvlån. Valla nuorttasámegiella åhpajn de dádjat vehi julevsámegielav.- Gåvvårájddogirjátjin le álkkes tæksta jahiehpá sihke mánájda ja ållesjattugijda. Álkkep le gåvvårájdov låhkåt, ij la dagu girjev låhkågoahtet. Dánna li moadda tjáppa gåvå ja oanes gárgadisá, ja le hiebalgis ådåálggijda ja máhtalgijda, suv mielas. Ájggop almmudit gåvvårájddogirjátjav sihke nuortta- ja oarjjesámegiellaj. </p>
<p><em type="bold">Nammaduvvam girjálasjvuodaguddnebálkkáj </em>Almmudahka boahtteájggáj vuorot girjálasjvuodav, prosa ja mánnágirjijt ja almmut aj nuorramagasijnav mij almoduvvá vihtti jahkáj. Guokta girje almoduvvam Idut almmudagás li esski nammaduvvam nuortalasj ráde girjálasjvuodaguddnebálkkáj 2013. Ettjin guddneduvá, valla gå nammaduvájma lij mihtos ja arvusmahtte, dåjmadiddje mielas. - Signe Iversen (tjálle) ja Sissel Horndal (tjuorgge) lijga nammaduvvam mánná- ja nuorragirjálasjvuodaguddnebálkkáj mánnágirjijn <span type="quote">“Manugánda ja Heike”</span>. Tjálle Sollaug Sárgon lij nammaduvvam girjálasjvuodaguddnebálkkáj diktatjoahkkijn <span type="quote">“Savvon bálgáid luottastit”</span>, Idut almmudagás almoduvvam jagen 2010. Diktatjoahkke lij Sollaug Sárgona vuostasj almodus. Dát le vuostasj bále Nuortalasj Ráde guddnebálkáv vaddá mánáj- ja nuorajgirjálasjvuohtaj ja lip viehka mihá nammadusájn, javlla Nan Persen. Vuostasj bále vuojtte Nuortalasj Ráde guddnebálkás ivteduvvin avta buohta gå guddnebálkkájuogedibme, ja gevaj guddnebálkkágallan Operagoaden Oslon gålgådismáno 30. biejve. - Lij stuorra vásádus dåssju dåppe liehket, subtsas Nan. Dálla le almmudahka dal vuostasj gåvvårájddogirjátjav julevsábmáj almmudam. Girjásj máksá 99 kråvnå ja viertti liehket bigos javllavattáldahka mánájda juohkka álldarin. Dat ja ietjá tjáppagirjálasjvuoda girje dåhkki oasstet njuolgga almmudagás telefåvnå baktu, mejla baktu jali nehta baktu dinngut jali girjjeoassásin. Girjásj aj Árran julevsáme guovdátjin vuobdeduvvá. </p>
<p xml:lang="nob">Harald ja Rosita miehtsen barggamin. Harald Lindbach le tjállám gåvvårájdov hesta Rosita birra ja várrevádtsemis sámeednamis. Hæssta Siljárbáhkon le Haralda fáron miehttsimin ja le dálla aj ietjas gielav oadtjum gåvvårájddogirjátjin julevsámegiellaj. Harald og Rosita på jobb i skogen. Harald Lindbach har skrevet tegneserien om hesten Rosita og en fjelltur i Sameland. Hesten i Skilvassbakk er med Harald på skogrydding og har nå også fått sin stemme i et eget tegneseriehefte gitt ut på lulesamisk.</p>
<p><em type="bold">Almmudahka Idut AS </em><em type="bold">julevsáme </em><em type="bold">gåvvårájddogirjátjav </em><em type="bold">almot </em>jjjjj </p>
<p>Tæksta: Kitty</p>
<p xml:lang="nob">Skapalen</p>
<p>Jårggålibme:</p>
<p>Divte Media</p>
<p xml:lang="nob">AS</p>
</body></document>
