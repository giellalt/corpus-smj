<document xml:lang="smj" id="no_id"><header><title>￼Gåsstå boahtá gå vuolggá</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><person firstname="Adrian" lastname="Mikkelsen" sex="m" born="" nationality="nor"/></translator><translated_from xml:lang="nob"/><year>2013</year><publChannel><publication><publisher>Lokalavisa Nord-Salten</publisher></publication></publChannel><wordcount>433</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no "/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2013/samisk_190413.pdf</origFileName><parallel_text xml:lang="nob" location="hvor-kommer-man-fra-nar-man-gar_200413.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="nob">2 0</p>
<p xml:lang="nob"><em type="italic">Fredag 19. april 2013 </em></p>
<p>Bájkkeavijssa NuorttaSállto</p>
<p xml:lang="nob">Ávkálasj gávne. Gunnar Östman Inga ja Sanna Larsson Sáme Duojes Jåhkåmåhkes vuosedibá gåktu jåhtemviesso loavddagin dáhpáduváj. Nyttige ting. Gunnar Östman Inga og Sanna Larsson fra Sameslöjdstiftelsen i Jokkmokk viser hvordan nomadelivet i lavoen kunne arte seg.</p>
<p xml:lang="nob">Garra- ja dibmaduodje. Gunnar Östman Inga vuosedime muhtem gávne ma vierttijin rájdo fáron liehket gå lidjin guohtomis guohtomij elujn jåhtemin. Sihke garra- ja dibmaduodje le oassen vuosádusás ja vuoset ájvanduojev. Hard og myk duodje. Gunnar Östman Inga viser litt av alt det praktiske som måtte være med på en raid når man var underveis fra ett beite til et annet sammen med reinflokken. Både hard og myk duodje inngår i utstillingen og viser førsteklasses samisk håndverk.</p>
<p>Tæksta: Kitty</p>
<p xml:lang="nob">Skapalen</p>
<p>Jårggålibme:Divte</p>
<p>Media AS/Adrian</p>
<p xml:lang="nob">N. Mikkelsen</p>
<p>Dát le akta gatjálvisájs vuosádusán <span type="quote">«mánáj rájddo»</span>, mij vijmak le jåvsådam Árran julevsáme guovdátjij.</p>
<p>Rájddo le 14 rejna muoras ja danna li aj gálvo guokta sijdajda, juogedum dálvverájdduj guhtta gierrisij ja avta noaderájdduj. Birrusij 30 duodjára li badjelasj 200 gálvo duodjuham. Vuosádusá ulmmejuogos le máná gaskal 6-12 jage, valla le sæmmi miellagiddis ållesjattugijda gå mánájda.</p>
<p><em type="bold">Kulturhiståvrålasj ståhka </em></p>
<p>Mánáj rájddo le kulturhiståvrålasj ståhka mij le manádam Svierigin ja Vuonan jages 2007. Bagádiddje Gunnar Östman Inga ja Sanna Larsson Sáme Duojes Jåhkåmåhken lij bagádallam sihke åhpadiddjijt ja barggijt gejn le miela bagádallat juohkusijt ma sávvi adnet vuosádusáv ståhkamij ja åhpadime hárráj. Mij esski le suohtas vuosádusájn le gå besa ståhkat divna gálvoj. - Ælla dánna plastihka, måjåt Gunnar Östman Inga, ja ájvan dibma- ja garraduojev vuoset. - Gávne vuoge ja masi li aneduvvam le tjielggidum rájdon. Rájdon li gájkka gálvo dallutjis gå sáme boahttsuj jåhtingiesseguohtoma ja dálvveguohtoma gaskan. Máhtá árbbedábálasj duoje birra oahppat. Gåktu le duodjujuvvam luondo ja jåhttesáme iellemij milta, dalloj gå ájdov tjuovvun. Ulmme ledádjadusáv duojes dahkat ja moallánagájt ma dasi gulluji, subtsas sån. Mánáj rájddo le buvtadum Sáme Duojes Jåhkåmåhken.</p>
<p><em type="bold">Dåssjedibme ij besa </em><em type="bold">rájdo fáron </em></p>
<p>Gálvojt majt dárbahin jåhtteviessomin, vierttijin liehket jådedahtte. Juohkka gávnen lij sierra sadje ja dåssjedime lij buorgodum. Vædtsaga li hábbmiduvvam ja praktihkalattjat gæhttjaluvvam makta doajmmi. Jus gávnne lij ávkálasj de besaj rájdo fáron. Rádevadde Ragnhild Lien Árranin le riek mihás gå vuosádus vijmak Divtasvuodnaj le jåvsådam. - Vijmak nagájma rávvit mánáj rájdov. Sámedigge le vuosádusáv ruhtadam ja dan diehti aj le vuosádus Divtasvuodnaj jåvsådam. Dálla doajvvop skåvlå ja mánájgárde Nuortta-Sáltov miehtáj ávkken gávnni rájdduj oassálasstet. Vuosádus le miellagiddis sihke mánájda ja ållesjattugijda, subtsas Lien, gut gåhttju berustiddjijt Árranav guládallat rávvitjit såbadimev. Siebre ja iehtjáda li aj buorisboahtem. - Rájddo lij miellagiddis ållesjattugijda gå åvddånbuvtijma vuosádusáv gasskavahko iehkeda, ållesjattuga gudi sihti vuojnnet rájdov li buorisboahtem, javllá Lien.</p>
<p>Gåsstå boahtá gå vuolggá?</p>
</body></document>
