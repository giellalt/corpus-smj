<document xml:lang="smj" id="no_id"><header><title>Låhkåmav dutká</title><genre code="news"/><author><person firstname="Gunnar" lastname="Grytøyr" sex="m" born="" nationality="nor"/></author><translator><unknown/></translator><translated_from xml:lang="nob"/><year>2013</year><publChannel><publication><publisher>Lokalavisa Nord-Salten</publisher></publication></publChannel><wordcount>589</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no "/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2013/samisk_041013.pdf</origFileName><parallel_text xml:lang="nob" location="forskerpalasing.50278.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="nob">1 8</p>
<p xml:lang="nob"><em type="italic">Fredag 4. oktober 2013 </em></p>
<p>Bájkkeavijssa NuorttaSállto</p>
<p xml:lang="nob">Anette Langås Larsena åvddånbuktem dutkamis låhkåma birra buoragit duostoduváj Divtasvuona suohkanstivras. Anette Langås Larsens presentasjon om forskningen på læsing ble godt mottatt av kommunestyret i Tysfjord.</p>
<p>Tæksta: Gunnar</p>
<p xml:lang="nob">Grytøyr</p>
<p>Jårggålibme:Divte</p>
<p>Media AS</p>
<p>Langås Larsen, guhti l riegádam ja bajássjaddam Divtasvuonan, le guoradallam dáv sierra tiemáv. Låhkåm boahtá bágos låhkåt, ja vuoset låhkåmij åskulasj versas soames skihpudagá jali vájve diehti. Låhkåmij gullu varáv stieggit jali várkev gádodit, báktjasav, psyhkalasj vájvijt ja buojkulvissan vártov gádodit lågådahttemijn soames tevstas, álu åskulasj vuodujn. Aktan ietjas prosjæktajådediddjijn Nina Foss Nasjonála Dutkamguovdásj Duodde ja Ietjá Dálkudimes Råmså Universitehtan (NAFKAM) åvddånbuvtijga prosjevta gávnadusájt Divtasvuona suohkanstivra tjåhkanimen ragátmánno 17. biejve. - Ságájdahttám lev guokta ålmmå ja lågenanakta nissuna Divtasvuonan gudi barggi dálkudiddjen, skihppijsujttárin ja varresvuodabarggen ja sijá gasskavuodav skihppijda gudi aktidi låhkåmav ja skåvlåmedisijnav, sihke ájnegattjat ja juohkusin. Dutkamprosjækta le lahka aktisasjbarggo Divtasvuona suohkanijn, oassálasste dutkamin li ienemusát åttjuduvvam varresvuoda- ja huksooajve baktu, subtsastij Langås Larsen. Låhkåmin le guhká dáhpe dánna nuorttalin, valla gávnnu binná dutkám</p>
<p><em type="bold">Låhkåmav dutká </em></p>
<p>Anette Langås Larsen le guoradallam gåktu varresvuodabargge Divtasvuonan duosstu skihppijt gudi aktidi låhkåmav ja skåvllåmedisijnav.mij gullu varresvuodabarggij kultuvralasj dádjadusás låhkåmis. Dutkam psyhkalasj pasientaj anos árbbedábálasj låhkkijs vuoset sáme pasienta viehkev åhtsi låhkkijs ienebuv dádtja pasientajs. - Åvdep ja ietjama dutkamijn vuodon, ájggop ådå prosjevtan lagábuj guoradallat gåktu varresvuodabargge háldadi pasientajt gudi viehkev gávnni skåvlåmedisijnan ja árbbedábálasj låhkåmin. Makkir åtsådallama li varresvuodabarggijn háldadimijn pasientaj gudi aktidi låhkåmav ja skåvlåmedisijnav julevsáme guovlojn? Majt diehti varresvuodabargge låhkåma birra? Gåktu vájkkut varresvuodabargge ietjas tjerdalasj ja kultuvralasj duogásj åtsådallamav ja dádjadusáv árbbedábálasj låhkåmis? Ja gåktu sáhkadi varresvuodabargge gaskanisá låhkåma birra, javlaj Anette Langås Larsen Divtasvuona suohkanstivrrapolitihkkárijda.</p>
<p><em type="bold">Árbbedáhpe </em></p>
<p>Larsena ságastallama varresvuodabarggij vuoset muhtema låhkåmav tjadni sáme árbbedábijda ja muhtema e. Valla gájka guorrasij låhkåm risstalasj dábijda gullu. Sij jáhkkipasienta adni låhkåmav ja jáhkki låhkåm le dábálasj suohkanin, valla e gávna dav vuosstebiellen skåvlåmedisijnnaj. Gájka vieledi pasienta jáhkov låhkåmij, dan diehti gå le dábálasj suohkanin, sierraláhkáj sámij gaskan. - Låhkåm guosská ålov. Muhtema javlli gullu unnep vájvijda duola dagu varrastieggimij, gádodibme vártojs, báktjasijt, bádnevárkev ja nav vijddásappot. Madi iehtjáda vas giehto alvos vájvij birra duola dagu bårredávdda, psyhkalasj vájve ja nav vijddásappot. Gå varresvuodabarggijt ságájdahttiv åtsådallamij birra låhkåma hárráj, de álu mujsta gahtjadin jus priváhta ulmutjin gatjádiv jali fáhkabarggen. Moaddása subtsastin priváhta åtsådallamij birra låhkåma hárráj, jali subttsasij birra majt lidjin gullam, javlaj Langås Larsen. Dan láhkáj sieradin priváhta ja barggo åtsådallamij gaskan mij gulluj låhkåmij. Varresvuodabargge gev Larsen ságájdahtij ællim oahppam majdik låhkåma birra, jali ietjá árbbedábálasj buoredimvuogij birra ietjas åhpadusán. Dav majt diehtin, lidjin oahppam bajássjaddadahttin suohkanin gånnå dát gávnnu. Máhtudagáv låhkåma birra li åttjudam subttsasij ja åtsådallamij baktu, jali soames berrahin le lågåduvvam. Valla vájllu máhtudahka duostodittjat dáv barggosajen. - Varresvuodabarggij milta almulasj virgen le gássjelis sáhkadit gaskanisálåhkåma birra. Gullut le tjanádum tabutiebmán, ja danen ij ulmusj dan birra sáhkada almulattjat, ja sierraláhkáj varresvuodabarggen. Vuojnnet lågådime birra ij bárep nammaduvá ietján gå ietjas sosiála juohkusin ja ietjas tjerdalattjaj. Sæmmi bále le dát ájnas pasientajda gudi jáhkki låhkåmij dan diehti gå máhttá fámojt åttjudit gå le skibás, javlaj Anette Langås Larsen gut diededij vejulasjvuoda birra joarkátjit dutkamav.</p>
<p>Sån le åvdebut tjadádam sæmmi guoradallamav <span type="quote">«dábálasj»</span> ulmutjij gaskan gudi viehkev gávnni låhkki lunna soames suohkanin Nuortta-Råmsån. Suohkanstivra oassálasste buoragit duosstun åvddånbuktemav, ja muhtema hållamståvlås subtsastin ietjasa åtsådallamij birra låhkåma hárráj.- Jáhkav le máhttelis dahkat dáv oassen åhpadusás UiTan, sierraláhkáj jus buohtastahtá båhtusijt goappátja suohkanijs. Vuojnedahtte le sierra dárbbo máhtudahkaj dán birra varresvuodabarggij gaskan, javlaj seniordutke ja prosjæktajådediddje Nina Foss åvddånbuktema mannela. Prosjækta le ruhtaduvvam Nordlánda fylkkasuohkanis, SANKSas, Sámedikkes, Guovdásj huksodutkamis, NAFKAM, Sáme guoradallamguovdátjis ja Árran julevsáme guovdátjis.j j</p>
</body></document>
