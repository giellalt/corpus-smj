<document xml:lang="smj" id="no_id"><header><title>Árran girjjebussa dåjmav válldá</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><unknown/></translator><translated_from xml:lang="nob"/><year>2013</year><publChannel><publication><publisher>Lokalavisa Nord-Salten</publisher></publication></publChannel><wordcount>479</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no "/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2013/samisk_210613.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="nob">2 6</p>
<p xml:lang="nob"><em type="italic">Fredag 21. juni 2013 </em></p>
<p>Bájkkeavijssa NuorttaSállto</p>
<p>Tæksta: Kitty</p>
<p xml:lang="nob">Skapalen</p>
<p>Jårggålibme:Divte</p>
<p>Media AS</p>
<p>Ådå bussa, ådå ålgusj hærvva, ådå girjálasjvuohta ja ådå doajmmasåbadus Árranijn. Dajnas de libá gárves ådå skåvllåjahkáj ja vuodjet suohkanis suohkanij ja sáme girjálasjvuodav, filmajt ja duojev fállat.</p>
<p><em type="bold">Mannamin </em></p>
<p>Åvdep vahko Johnsen giehtoj giella- ja girjálasjvuodasemináran Árranin. Álgij ja låhpadij dav juojgajn majt lij iesj dahkam. - Sisadno tjielggi gåk la manoj nanna, duola dagu duoddarin ja váren ja buoragit hiehpá munnuj gudi lin álu mannamin, måjut Johnsen. Ja dán vahko libá oarjás mannamin Moaj gånnå galggi guorrasit gåktu bussa galggá hiervviduvvat. Gå le sáme girjjebussa de má dat ålggolis aj galggá vuojnnut. - Miján li muhtem tjuorggama ma sáme kultuvrav vuosedi. Lin riek dudálattja ådå bussajn, valla vuojnnusij buktem le aj ájnas, javllá Johnsen.</p>
<p>Duodden sáme girjálasjvuohtaj ja filmajda le girjjebussan sierra duodjevuosádus, mij le læhkám bivnos. Vuosádus galggá aj sadjásis. - Ulmutja berusti, ja sierraláhkáj nuora sihti diehtet mij la, javlla Johnsen, ja subtsas gábmaga ja ietjá vædtsaga guossijt mielastuhttá.</p>
<p><em type="bold">Árran girjjebussa dåjmav válldá </em></p>
<p>Girjjevuorkkár Sigmund Johnsen ja vuoddje Rune Knutsen libá álu manoj nanna, sunnu baktu bessi máná, nuora ja ållesjattuga luojkkat girjijt ja filmajt sáme kultuvra birra. Jur dálla libá mannamin Mo i Ranaj gånnå ådå julevsáme girjjebussa galggá hiervviduvvat.</p>
<p><em type="bold">Binnep luojkadum </em></p>
<p>Vuoddje Rune Knutsen le tjuovvum álgo rájes jagen 2001. Julevsáme girjjebussa æjgát le Divtasvuona suohkan ja dåjmaduvvá Divtasvuona girjjevuorkkás oassen. Dálla gálggá Árran gæhttjalimprosjæktan dåjma åvdås vásstedit, mannel gå åvdåstiddje Divtasvuona suohkanis, Árranis, Sijti Jarnge, Sámedikkes ja Nordlánda fylkkasuohkanis lidjin tjåhkanam gidán. Gitta jahkáj 2008 luojkkam lassánij 13 000 luojkkamijda. Jages 2008 li luojkkama binnum 9000 luojkkamijda jagen 2011 ja 7500 luojkkamijda jagen 2012. Ajtu ælla guossij lågo rievddam. - Jagen 2004 lidjin sulle 5000 guosse ja jagen 2012 sulle 6000 guosse. Valla sivva binnedibmáj le tjanádum dasi jut suohkana skåvlåjt avtastahtti dan diehti gå oahppij låhko le binnum, duodden li digitála luojkkamij lågo lassánam, javlla Johnsen.</p>
<p>Vájku guosse binnep luojkki de skåvlå berusti sáme kultuvras viehka enas. Ja gå máná guorristi Sigmunda lunna bussan, oahppá sån sijáv muhtem sámegiellabágov, juojgav jali låhkåj låhkåt. - Dajnas de sámegiellaj hárjjánij, ja ij sidjij abmasin sjatta. Sjaddá sæmmi luondulasj gå iennilsgiella ja ietjá giella, Sigmunda mielas.</p>
<p>Ådå ådåájggásasj nævoj . Dánna le sihke projektor, lerret ja TV ja guosse bessi filmajt gehtjadit ja sáme girjálasjvuodav låhkåt gå girjjebussav guossidi. Nytt moderne utstyr. Her er det både prosjektor, lerret og tv installert så de besøkende kan både se film og lese samisk litteratur når de besøker bokbussen.</p>
<p>Sigmund Johnsen subtsastij julevsáme girjjebussa birra giella- ja girjálasjvuodasemináran Árranin. Álgij ja låhpadij ietjas giehtov juojgajn mannama ja jåhtema birra. Vargga dagu girjjebussa. Sigmund Johnsen fortalte om den lulesamiske bokbussen under språk- og litteraturseminaret på Árran. Han både startet og avsluttet sin presentasjon med joik om det å være underveis og bevege seg fra et sted til et annet. Litt sånn som bokbussen gjør. jjjj</p>
</body></document>
