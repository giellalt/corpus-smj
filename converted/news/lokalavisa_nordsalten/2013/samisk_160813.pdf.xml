<document xml:lang="smj" id="no_id"><header><title>￼Sáme Girkkobiejve</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><unknown/></translator><translated_from xml:lang="nob"/><year>2013</year><publChannel><publication><publisher>Lokalavisa Nord-Salten</publisher></publication></publChannel><wordcount>675</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no "/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/admin/tinymce/jscripts/tiny_mce/plugins/filemanager/files/client_113/samisk/2013/samisk_160813.pdf</origFileName><parallel_text xml:lang="nob" location="samiskekirkedager_170813.html"/><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p xml:lang="nob">1 8</p>
<p xml:lang="nob"><em type="italic">Fredag 16. august 2013 </em></p>
<p>Bájkkeavijssa NuorttaSállto</p>
<p xml:lang="nob">Lávvodagá suohkanoajvve ja báhppa Rolf Steffensen sárnnedij idedisjubmeldievnastusán stuorloavddagin. Julevsábmáj dålkkuj Lars Theodor Kintel. Ordfører og prest Rolf Steffensen preket under morgengudstjenesten i storlavvoene. Han ble tolket til lulesamisk av Lars Theodor Kintel.</p>
<p>Rolf Steffensen Hábmeris ja Ingar Kuoljok Divtasvuonas lijga guokta oassálasstijs Nuortta-Sáltos, gudi aktan Michael Lapsleyajn Oarjje-Afrikas ásadin sierra seminárav såbadime birra. Ja såbadibmeprosessa sámij ja dáttjaj gaskan tjalmostahteduváj. Danna aj ådå girjje såbadibmeprosessaj birra vuoseduvváj. Dan namma le <span type="quote">«Dåbdijdit vássám ájgev – Hábbmit boahtte ájgev»</span>, ja le oajvvadus girkkolasj såbadibmebargguj Sámeednamin.</p>
<p>Lapsley, Steffensen ja Kuoljok li tjállám gålmmå artihkkala ålles lågenanguovtes. Lapsley le báhppa, guhti antiapartheidrijdoájge giedajt láhpij bummbaj ja le Healing of Memoriesguovdátja oajvve Oarjje-Afrikan, ja sån le moaddi Divtasvuonav ja Hábmerav guossidam. Sujna li åtsådallama såbadallambargos moattet sajes væráldin ja aj álggoálmmugij gáktuj. Ingar Kuoljok le nubben jådediddje guhti julevsámijt åvdåstahttá Sáme girkkoráden ja aktan báhpajn ja suohkanåjvijn Rolf Steffensenijn libá goappátja læhkám ájnnasa såbadibmeprosjevtan Nuortta-Sálton. - <em type="italic">Manen le dát barggo nav ájnas ja miellagiddis dunnuj? </em>- Munji le ájnas dan diehti gå guláv dárbahav dav ietjam iellemin. Dárojduhttem sámijs le skábmodieblle majt gájka li gierddam, mån aj. Muv viehkke ja oassálasstem le danen persåvnålattjat måvtåstuvvam, valla vuodon le aj dádjadus juhte institusjåvnå gen åvdås lev læhkám ja lev njunnjusj, girkkon ja suohkanin, le aj sierra åvdåsvásstádus, javlla Rolf Steffensen. Ingar Kuoljoka mielas dagáj dárojduhttemájgge váj ulmutja jáhkkin dárogielaga lidjin sámijs buorep. - Midjij le dánna ållo boasstot dagádum, ja ålov hæhttu dahkat váj buorrán – ja jus galggap ållånit ulmev, guokta kultuvra ja akta aktisasj buorre boahtteájgge dáppe Nuortta-Sálton, javlla Kuoljok. </p>
<p><em type="bold">Majt såbadimijn miejnnip? </em></p>
<p>Le gus såbadibme dåssju hiejtedit vájves vássám ájgev, jali le gus gåktu rievtugattjat háldadip vássám ájgev, udnásj ájgev ja boahtte ájgev? Dát le oajvvegatjálvis girjen, mij dagástallá såbadimhásstalusájt ja såbadimbargojt</p>
<p><em type="bold">Sáme Girkkobiejve </em></p>
<p>Moadda tjuohte oassálasste Nuorttarijkajs ja Ruossjasj lidjin ájllegin tjåhkanam sáme girkkobiejvijda Muoffien (Mo i Ranan).</p>
<p>Sámeednamin. Lågenanguokta artihkkalij baktu – gånnå fágalasj dagástallam le lávgga praktihkalasj åtsådallamijda – sisadno bájneduvvá vuojnos teologijas, psykiatrias, sebrudakdiedas, teáhteris, jussas ja diakonias. - <em type="italic">Gåktu le såbadibmebarggo viehkken læhkám Nuortta-Sálton? </em>- Såbadibmeprosessa ma stuorra rievddadusájt dahki álu mælggadav vihpi ja soajttá moadda jage. Prosjevtav majt duolli jådediv lij ilá unnagasj ja ittjij ålov rievddada. Valla midjij gudi oassálastijma, girkko diedulasjvuohtaj rollaj ja såbadibmedárbbuj sámij ja dárogielagij gaskan, le læhkám stuorra árvvo, javlla Steffensen. - Såbadibme guosská aj duohtavuodav vierrevuodaj birra subtsastit. Åvdåsvásstediddje dåbdås vierrevuodav, ietjas åvdåsvásstádusáv ja ietjas vigálasjvuodajt. Dan mannela de viertti ándagis almulattjat anoduvvat ja divvot vierrevuodajt ma li dagádum jali ietjáláhkáj buohttit. Dárbbo le rievddadusájda váj ij ådåsit dáhpáduvá. Åvdåsvásstádus aj viertti tjårggiduvvat. Dát le såbadibme dåjman ja guosská sihke guovdátjin, bájkálattjat ja ulmutjij gaskan. Dáv viertti dahkat Nuortta-Sálton, Kuoljoka mielas. </p>
<p><em type="bold">Sáme girkkoiellem rájáj rastá </em></p>
<p>Ulmme sáme girkkobiejvij le nannit, ådåstuhttet ja arvusmahttet sáme girkkoiellemav rájáj rastá ja vuosedit vuonnalasj, teologalasj ja dájdalasj boanndudagáv sáme girkkoiellemin. Gálggá aj viehkedit sámegielajt nannit ja liehket tjåhkanimsadje ulmutjijda vájku makkir álldarin ja makkir girkkoj gulluji. Sáme girkkobiejvve gálggi liehket miellagiddisa nuorajda ja lasedit dádjadusáv sámij ja dáttjaj gaskan.</p>
<p>Girjje hiehpá juohkkahattjaj gænna le berustibme såbadibmeprosessajs sámeednamin ja åbbålattjat såbadibmegatjálvisájs, ja duohppit sierraláhkáj girkko vásstediddje rollav dán hárráj. Dav vuojnná vuolep namás Oajvvadusá girkkolasj såbadibmebargguj Sámeednamin. Girjje le aktisasjbarggo Girkkolasj åhpadibmeguovdásj nuorttan (KUN) ja sáme girkkoráde gaskan, ja le oase KUN:a gudát Praktihkalasj girkkolasj jahkegirjes. - Girjje le ájnas tjállagin sjaddám. Lev riek ávon gå lev bessam viehkedit, låhpat Steffensen, masi aj Kuoljok guorras.</p>
<p>Tæksta: Kitty</p>
<p xml:lang="nob">Skapalen</p>
<p>Jårggålibme:Divte</p>
<p>Media AS.</p>
<p><em type="bold">DIEHTOLÅDA Sáme girkkobiejve </em>Histåvrålasj ednamin. Muoffie válljiduvájgå stáda le nav tjadnum sámijda. Mogirkko, stáda guovdátjin, sámijdatsieggiduvváj jagen 1723 Thomas von </p>
<p>Westenis. Moa vuostasj skåvllå aj sámijdiehti tsieggiduváj. Skåvllå lij Moholmenin,stáda vuorrasamos oasen. Sihke Mogirkko ja Moholmen li láhkafestivállabájkkáj.</p>
<p>Sáme girkkobiejve le ásadus gájkkasámijda, sáme girkkoiellemij Vuonarijkan,</p>
<p>Svierigin, Suoman ja Ruossjan.</p>
<p>Goalmádis dán jage ásaduváj javuostasj bále Vuonanoarjjesámeguovlon.</p>
<p>Ásadus le tjanádum sáme girkkoiellemaåvdåstahtte orgánajda lutheralasjálmmukgirkkojn nuorttarijkajn.</p>
<p>Ortodoksalasj árbbedábe ja sáme</p>
<p>Ruossjan aj sebradahteduvvi.</p>
<p>Åvdebut le ásaduvvam Jåhkåmåhken</p>
<p>Svierigin (2004) ja Anárin Suoman(2009).</p>
<p>Ásadiddje le Sáme girkkoráde, Vuonagirkko, Sáme ráde, Svieriga girkko, Oulubisspaguovllo, Evangelisk-lutheralasjgirkkon Suoman, Aktisasjráde risstalasjgirkkojda Barents-guovlon, Ranasuohkan ja Rana girkkolasj aktisasjráde......jjjj</p>
</body></document>
