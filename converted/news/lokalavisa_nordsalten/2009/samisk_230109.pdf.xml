<document xml:lang="smj" id="no_id"><header><title>Julevsáme web-tv ållånime</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><unknown/></translator><translated_from xml:lang="nob"/><year>2009</year><publChannel><publication><publisher>Lokalavisa Nordsalten</publisher></publication></publChannel><wordcount>538</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_230109.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">16</p>
<p xml:lang="nob"><em type="italic">Fredag 23. januar 2009 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p>Tæksta: Kitty Skapalen</p>
<p>Jårggålibme: Divte Media AS</p>
<p><em type="bold">Julevsáme web-tv ållånime </em></p>
<p>Jus Sámedigge doarjju prosjevtav <span type="quote">”Julevsáme Youtube”</span>, de ihkap ruvva duohtavuohtan sjaddá.</p>
<p>Nordlánda fylkkasuohkan ja Barggo- ja sebradahttemdepartemennta li juollodam 300 000 kråvnå gesisik prosjæktaj. Dálla viertti Sámedigge aj doarjjot jus prosjækta galggá duohtavuohtan sjaddat moarmesmánon.</p>
<p><em type="bold">Innovatijva giella nuorajda </em></p>
<p>Visjåvnnå le julevsámegielav dahkat miellagiddis ja innovatijvalasj giellan nuorajda, mij aj sijda ja skåvlå ålgusjbielen máhttá aneduvvat. Videosáddagij baktu internehtan julevsáme nuora oadtju iehpeformalalasj ja interaktijvalasj anov gielas. Per Inge Finnesen Nordlanda fylkkasuohkanin miejnni dát le buorre doajmma. - Dá nuora li smidá ja sjuggelisá. Fylkkasuohkanin le næhttabielle Infonuorra sáme nuorajda, valla dat ij giddi nuorajt sæmmi láhkáj gå vihtta jage dássta åvddåla. Dát le ilá sjávos ja gávkas ja álu ij ådåsmahteduvvá. Nuora diehti mij sijáv giddi ja dahki ietjas láhkáj. Mijá vuorodime li jur giella ja nuora ja návti prosjækta midjij hiehpá, javllá Finnesen.</p>
<p><em type="bold">Aktisasjbarggoguojme </em></p>
<p>Prosjækta lij gidán ja tjavtjan 2008 åvddåprosjæktadásen oasseruhtadimijn Nordlanda fylkkasuohkanis, Sámedikkes ja STH-fåndas. Konklusjåvnnån ájggu prosjevtav joarkket ja náv guhkás le 66 % ruhtadum Nordlanda Fylkkasuohkanis ja Barggo- ja sebradahttemdepartementas. Dálla vuorddi vásstádusáv Sámedikkes. Mihtto le gudá mánnusasj gæhttjalimprosjevtav tjadádit, web-tv sáddagij akti vahkkuj ragátmános 2009. Valla juo moarmesmánon ájggu kursajt válldet filmmasubtsastimen, videobuvtadimen ja redigerimin. Gæssáj ájggu studiov tsieggit ja vædtsagijt biedjat åvddål ragátmánon rájes ájggu vuostasj bále sáddit. Gæhttjalimgávdda le moarmesmános javllamánnuj 2009. - Nuora li dádjadam gåktu aktisasjbarggoguojmijt manen oadtjot. Gæhttjalimgávdan vuojnnep jus doajmmá. Ja dan mannela máhttep giehttot jus dáv dåjmav galggá stuoves juollodimij ruhtadit, javllá Finnesen.</p>
<p><em type="bold">Sebradahtte giellaarena </em></p>
<p>Prosjæktatjielggidusán dættoduvvá dákkir næhttasebrudagá mielav giddiji ja dahki sierralágásj dynamihkav addnij ietjas subttsasij vuodon, hiebadum nuorajda ma ienebuv mediav adni dudádittjat ietjas subttsasav, ienni gå dåssju iehtjádijda gulldalit. Prosjæktajuogos ájggu hiebadit</p>
<p><em type="italic">Web-tv julevsáme nuorajda. Jus ållåsit ruhtaduvvá de ihkap jåhtuj boahtá tjavtja rájes 2009. Web-tv for lulesamiske ungdommer. Med fullfinansiering vil det blir aktuelt fra høsten 2009. </em>bájkálasj dilev vuollegasj giellafálaldagájn nuoraj ietjas premissaj milta ja gånnå giellapolitija e gávnnu. Tv-media mielanækto válljiduváj, dan diehti gå moadda julevsáme buorebut sámegielav njálmálattjat bukti ienni gå tjálalattjat. - Mijá mihtto le sebradahttem giellaarena, gånnå gæhttjalip nav sebradahttet nav ålos gå ber vejulasj, ienni gå rahtjat duolla grammatihkav. Gå ælla vuojga moadda addne de sjaddá hásstalus ásadit dåssju addneoassálasstemijn. Dan diehti ájggop buvtedit muodugattjav YouTuba ja bájkálasj-tv gaskan, gånnå da gudi ájggu bessi vædtsagijt luojkkat ietjas filmajt dagátjit ma sijddabælláj almoduvvi. Mihtto le oadtjot julevsáme nuorajtsubtsastittjat nubbe nubbáj videoa ja jiena baktu, ja arvusmahttet aktijvalasj giellaanov, tjuodtju prosjæktatjielggidusán. </p>
<p><em type="bold">Sihke julevsámegiellaj ja </em><em type="bold">dárogiellaj </em></p>
<p>TV-sáddaga galggi julevsámegiellaj buvteduvvat, valla galggá dárogiellaj tæksta liehket vaj da gudi e buvte sámástit bessi gielav oahppat. Jus ulmutja gudi ságájdahteduvvi dárusti, de suv sámegiellaj dubbiji, ja vat tevstav dárogiellaj tjálli nav gåktu Sáme ådåssáddagijn TV:an dahki. - Dá nuora li 20 jagij álgon ja ienemus oasse li studenta. Sávvap dá arvusmahttinuorajt ja sávvap dá ásadi juojddáv mij stuoves sjaddá ja mij máhttá joarkeduvvat nuorap buolvas jus ietja soajttá sihti karrierajn joarkket. Ájnas faktåvrrå vaj rudájt juollodip le jus dát le tjadádahtte, ja dav de mij miejnnip, hæjttá Finnesen.</p>
<p>Fylkka tjállá duola dagu ahte doajmma máhttá arenajt ásadit sáme nuorajda sámástihttjat. Prosjæktajådediddje Lars Theodor Kintel ij ájgo vuojga javllat åvddål vásstádus Sámedikkes boahtá, ietján gå dættot gijttevasj le fylkkasuohkana dårja åvdås.jjj</p>
</body></document>
