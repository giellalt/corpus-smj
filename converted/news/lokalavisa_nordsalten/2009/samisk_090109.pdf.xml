<document xml:lang="smj" id="no_id"><header><title>Siri-Petter Forsanin</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><unknown/></translator><translated_from xml:lang="nob"/><year>2009</year><publChannel><publication><publisher>Lokalavisa Nordsalten</publisher></publication></publChannel><wordcount>472</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_090109.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">16</p>
<p xml:lang="nob"><em type="italic">Fredag 9. januar 2009 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p xml:lang="nob">Tæksta: Børge Strandskog</p>
<p>Jårggålibme: Divte Media AS</p>
<p xml:lang="nob">Siri-Petter Forsanin</p>
<p>Dålusj ájgij lidjin ållo bierna Nuortta-Sálton. Álu lidjin bånndurijda ja ælloniehkijda vájvven ja muhttijn alvot buvijt ja boahttsujt gåddin. Navti luondulattjat hibmodam bivddo sjattaj bájkálasj bivddijda. Valla nágina lidjin smidábuv iehtjádijs. Akta dajs lij Siri-Petter.</p>
<p>Sihke sáme ja látte biernav bivddin. Láttij biernnabivddem vuojnnet gal ienep soajttemlahkáj dahpaduváj ja jus dåbddin buve lidjin njuolgga biernas ájteduvvam. Sámij biernnabivddem lij ienep dåjmalasj ja vijddásasj. Sij árrat birssojt oadtjun – nav árrat gå jagen 1609 vuojnnep tjálálvisájn moattes merrasámijs birssojt adnin, juska ienemus oasse juovsajt ja biernnasájtijt adnin. Mannela 1600-jagijn tjáleduváj merrasámij birra sij <span type="quote">“biernajt bivddi”</span>, jagen 1790 tjállá ámmátulmusj merrasáme li riek smidás vuohttje ja sij ienemus bierna gåddi – ja jagen 1865 tjuodtju diedádusán bájkálasj lenskas ienemus oasse biernnabivddijs li sáme ja sij duolla dálla biernav vuohtji.</p>
<p>Sámijda lij vuojnnet viejddim ájnas æládustjærdda ja biernnaviejddim lij buoremus bivddem. Biernnaviejddim sihke stáhtusav ja rudájt vattij. Juska sáme ienebuv biernav viejddin gå látte, de ajtu vuojnunagá lidjin gallegattjajda, gåjt 1800-jagij låhpan. Muhtem sáme sjaddin tjiehpe biernnaviejddimin ja biernnadáfojt iesj åhtsin ja gå ietjá sáme jali látte budáv rádjin. Dåbdosamos biernnaskuorggá Nuortta-Sálton 1800-jagijn lij gal Jon Pedersen Rijas (Suoksajávr-Jåvvå). Valla dan tjuohtejage mannegiehtjen, nuorap Petter Pedersen Loupar (Siri-Petter) sjattaj bájke åvdemus biernnaskuorggá.</p>
<p>Juska biernnalåhko suv ájgen unnoj, de Siri-Petter (1859-1940) gåttij 28 jali 29 bierna. Moaddi vierttij sån biernnasájtev adnet biernav gåttåtjit. Biernnaviejddim Siri-Petterav moaddi várálasj dilijda oattjoj. Akti vargga hekkav massij. Ij lim rat biernav dæjvvam ja biernna moaret sunji validij, ja Petter vierttij muorraj guotsadit bádan. Danna ådåsit gæhttjalij birssov láddit, mij nuolet manáj aj tjiehpes skuorggáj. Láddidahttijn biernna muora birra bálij dav vieratjit ja navti skuorggáv jåksåt. Valla Petter vuostatjin gergaj ja biernna hekkas massij... Siri-Petter riegádij Storvassbotnin dallusj Hábmerin (dálla Stájgon), valla åroj ållessjattugin vuostatjin Storvasseidan, dan mannela Storvassbotnin åvddål sån aktan fámiljajn Forsanij jåhttåj. Danna stuor gámán årrun. Petter bivdos viesoj ja lij manemus Hábmerin guhti bivddemav oajvveæládussan anij. Gábmá Forsanin lij aj manemus dán slájas Hábmerin. Petter vállduj Márjá Nilsdatter Nikkájn, ja sunnun lidjin 4 máná, gålmås bajássjaddin; Nils, Signe ja Petrine.</p>
<p>Buosjes skuorggá Siri-Pettera iellema gietjen, sån girkkohærrás sakramentajtbivdij. Sognepræssta Storaker de gåbdudakgirdijn Presteidas Forsanij bådij Petterav ja suv oappáv Smájle Sikkáv viehkedittjat! Mánot mannela de vuoras skuorggá jámij.j</p>
<p xml:lang="nob"><em type="italic">Siri-Pettera ja Márjá gábmá Forsanin. Boarrásaguovtes rievtes bielen, goalmát (g.b) le Tonny Eliassen . Husgammen til Siri-Petter og Marja i Forsan, den siste av sitt slag i Hamarøy. De to gamle til høyre, tredjeperson (t.v) er Tonny Eliassen. </em></p>
<p>Fámillja. Siri-Petter ja áhkká Márjjá <em type="italic">aktan mánáj Petrine (åvddålin rievtes </em><em type="italic">bielen ), Nils (duogen gårå bielen) ja </em></p>
<p><em type="italic">Signe. Ålmåj r.b le Jonas Olsen </em></p>
<p xml:lang="nob"><em type="italic">Storvasseidas. </em></p>
<p xml:lang="nob">Familien. Siri-Petter og kona Marja <em type="italic">sammen med barna Petrine (foran til </em><em type="italic">høyre), Nils (bak til venstre) og Signe. </em></p>
<p xml:lang="nob"><em type="italic">Mannen t.h er Jonas Olsen fra </em></p>
<p><em type="italic">Storvasseid. </em>j jj jj jjjj </p>
</body></document>
