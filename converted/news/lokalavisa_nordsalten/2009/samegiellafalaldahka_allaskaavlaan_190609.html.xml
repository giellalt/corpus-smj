<document xml:lang="smj" id="no_id"><header><title>Sámegiellafálaldahka allaskåvlån</title><genre code="news"/><author><person firstname="Maria" lastname="Mikkelsen" sex="f" born="1987" nationality="nor"/></author><year>2009</year><publChannel><publication><publisher>Lokalavisa Nordsalten</publisher></publication></publChannel><wordcount>192</wordcount><conversion_status type="standard"/><availability><free/></availability><submitter name="Inga mikkelsen" email="inga.l.mikkelsen@uit.no"/><multilingual><language xml:lang="nob"/></multilingual><origFileName>http://www.nord-salten.no/no/nyheter/samisk/s-megiellaf-laldahka-allaskavlan.3933</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p type="title">Sámegiellafálaldahka allaskåvlån</p>
<p>Vijmak le vas máhttelis julevsámegielav alep dássen låhkåt.</p>
<p>Tjaktjaj álgaduvvá <span type="quote">”Julevsámegiella 1”</span>, Bådådjo Allaskåvlå baktu. Kurssa l næhttakurssa mij 30 oahppatjuohkkijt vaddá, ja vihpá ålles skåvllåjagev. Nehta baktu le vejulasj studentajda akta ber makkir sajes kursav tjuovvot. Duodden ásaduvvi binnemusát guokta tjåhkanime – vuostasj tjavtjan ja nubbe ådåjakmánon.</p>
<p>- Dát la ájnas fálaldahka åhpadiddjijda ja gájkajn gen la dárbbo ja miella sámegielav alep dássen låhkåt, javllá åhpadiddje Anders Kintel allaskåvlån.</p>
<p>Kurssa ij la gålmå jagijn tjadáduvvam.</p>
<p>- Ælla årrum åhpadiddje. Mån lav iesj stipændiáhttavirgen barggam, ja le vádne ietjá åhpadiddjijs gudi máhtti allaskåvllådássen åhpadit, javllá Kintel.</p>
<p>Ulmme l<span type="quote">”Julevsámegiella 2”</span> kursajn joarkket tjavtjan 2010. Gå oahppe li goappátjijt kursajt låhkåm le siján vuodofáhka julevsámegielan. Ja dan maŋŋela doajvvu Kintel vas ådåsit kursajn <span type="quote">”Julevsámegiella 1”</span> álgget, vaj le vejulasj fært nuppát jage åhpadusájn álgget.</p>
<p>Åhpadibme l rabás gájkajda gænna le dábálasj oahppomáhtudahka ja unnemusát sámegiella nubbegielan joarkkaskåvlås. Åhtsåmájggemierre l vijdeduvvam snjilltjamánno 1. bæjvváj, valla dá rádjáj li juo 16 åhtsåm.</p>
<p>- Ep la hárjjánam ienep gå lågev studentajda, danen lip riek dudálattja gå li vil ienebuv, javllá Kintel</p>
<p xml:lang="nob">Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
</body></document>
