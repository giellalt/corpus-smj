<document xml:lang="smj" id="no_id"><header><title>Veteranbivdde Gásluovta bivddoguovlon</title><genre code="news"/><author><person firstname="Børge" lastname="Strandskog" sex="m" born="" nationality="2009"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2009</year><publChannel><publication><publisher>Lokalavisa Nordsalten</publisher></publication></publChannel><wordcount>465</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_250909.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">14</p>
<p xml:lang="nob"><em type="italic">Fredag 25. september 2009 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p xml:lang="nob">Ælljabivddeveterána. G.b. Anders Kalstad (75), Arvid Westermann (76) ja Nils O. Nilsen (71). Elgjaktveteraner. F.v. Anders Kalstad (75), Arvid Westermann (76) og Nils O. Nilsen (71). Gåvvå/Foto: Ingar N. Skogvold.</p>
<p xml:lang="nob">Slakting er en viktig del av elgjakta. Og med veteranene Anders og Arvid er jobben i de beste hender. T.h gjestejeger Bjørn Berntsen.</p>
<p xml:lang="nob"><em type="italic">Gåvvå/Foto: Hans Ivar Berntsen </em></p>
<p xml:lang="nob">Tæksta: Børge Strandskog</p>
<p>Jårggålibme: Divte Media AS, Idar Kintel</p>
<p>Veteranbivdde Gásluovta bivddoguovlon</p>
<p>Moatten rubmahin luohkat gå ælljabivddo lahkan. Tjabu veterána Anders Kalstad (75), Nils O. Nilsen (71) ja Arvid Westermann (76) dåbddi <span type="quote">“tjavtja tjáppemus dáhpádus”</span> lahkan. Vargga 30 jage li dá gålmås aktan Gásluovta bivddoguovlon bivddám.</p>
<p>Jus ga hálvva nuolep manná gå dålen, de galla nuorap bivdde oadtju gássjelisvuodajt Gásluovt-pensjonistajt tjuovvot váttsedijn. Dá li ham sjabes ålmmå gen birra le sáhka, guhka ja gájkbelak åtsådallamij bivdos ja luonndoiellemis. Arvid Westermann lij vuostasj bivdon jagen `46, aktan áhtjijnis Albert ja vieljajnis Frans. - Lijma birssojt tjiehkam doaroájgijn, majt åtsåjma. Valla ammunisjåvnnå vádnunij. Dan bivdon lidjin miján dåssju guokta patråvnå. Vierttijma jiermmát dajt vuohtjet, vaj oattjojma moadda rievsaga juohkka skåhtajn. Ja vuorbástuvájma dajna, mujttal veterádna, guhti bajássjattaj Strávnjunjen Hábmerin. Nils O. Nilsenij le bivddem ja luonndoiellem agev læhkám guovdásj oasse iellemis. Nuorravuoda ájgen lij nágin jage muhtem mærráj virgálasjrievsagahtte. - Barggovádne lij, dan diehti rievsagahttem sjattaj ájnas oasse æládusvuodos. Ja navti lij moaddásij Oarjjevuonan dan ájge, subtsas sån. Nils luondos ávkástallá jagev birra, álu suv nuppát sijdas, dåbes Svenjunján. – Ij mige vatte dakkir ráfev mielan gå luonndovádtsem, lehkus dal birssujn, muorjjelihtijn jali dåssju vuossajn hárddon, javllá sån. Anders Kalstada fámillja lidjin dåjmalasj ællobargge gå sån bajássjattaj, ja dat le sunji vaddámlahkavuodav luonnduj ja luonndoadnuj ålles viessomájgev. Iesj dættot muodugasjvuodajt ælljabivdo ja boahttsusujto gaskan. - Sierraláhkáj mij guosská gåktu luondo merkajt dádjadit, njuovvamij ja biergo ávkástallamij, javllá 75-jagák.</p>
<p>Da gålmmå veterána lidjin åvdemusá Nuortta-Sálton mij guosská ælljabivdduj. Divna lidjin vuostasj bivdon jagen 1975-76. Anders lij vuostasj sijás Gásluovta bivddoguovlon, dalloj aktan Sverre Romstadajn. Valla de Nils oassálastij guovlon, ja nágin jage mannela Arvid aj. Dálla da gålmmå bivdderádna li læhkám vargga 30 jage aktan ælljabivdon Gásluovtan. Ja e ga ájgo hiejttet. Divna gålmås nammadi aktisasjvuodav ja sosiálalasj sæbrástallamav ájnnasamos oassen daj vahkojn gå bivddi, duodden geldulasjvuohtaj bivdon ja gå ávvo gå bessi ålggon liehket. Gásluovta bivddoguovllo le hálvva låsså vádtsemguovllo, gå dievájt bajás ja vuolus vierttiji tjágnat, navti gåk Arvid subtsas. Valla ij væráp gå sjabes pensjonista nagádi. Duodden sidjij li nuora oassálasste gudi låsemus åsijt ja viehkamav válldi; Berntsen-vielja ja Roy Arne Westermann aktan ælljabednagijn <span type="quote" xml:lang="nob">“Ailo”</span>. Dán tjavtja bivddojuogos bæssá 3 juhtusa vuohtjet – Vuovsáv, vátjav ja gálbev.</p>
<p>Eljav li juohkka jage vuohtjám. Ja vuojnnet le ållo ællja dá tjavtja aj. Åvdep biejve lij Arvid Westermann váttsatjime Gásluovta lahka <span type="quote">“Ailojn”</span> gå ållu elja lahka bådij. Vátjav gálbijn. Ja vuoksá...jj j</p>
</body></document>
