<document xml:lang="smj" id="no_id"><header><title>Norrøn jali sáme?</title><genre code="news"/><author><person firstname="Bjørn E." lastname="Stemland" sex="m" born="" nationality="nor"/></author><translator><person firstname="Idar" lastname="Kintel" sex="m" born="1989" nationality="nor"/></translator><translated_from xml:lang="nob"/><year>2009</year><publChannel><publication><publisher>Lokalavisa Nordsalten</publisher></publication></publChannel><wordcount>419</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_220509.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">16</p>
<p xml:lang="nob"><em type="italic">Fredag 22. mai 2009 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p><em type="bold">Norrøn jali sáme? </em>Stájgo histåvrålasj guovdátja bargo prosjæktajådediddje Sidsel Bakke ja Stájgo histåvrrålága njunnjusj, Greta Sollie, åvdep bierjjedagá gåhttjun arkeologav ja seniorrádevaddev sámedikken Arne Håkon Thomassenav, gehtjatjit ráhposajev Grådussan ja Mjeldbávte vuolen. </p>
<p xml:lang="nob">Arne Håkon Thomassen – vædtsagijn majna ednamav guoradallá – dålutjis sáhkadime Sidsel Bakkejn – madi Greta Sollie dálásjájgijn guládallá mobiltelefåvnå baktu! Arne Håkon Thomassen - med et redskap for å ta stikkprøver av jordsmonn – i ivrig samtale med Sidsel Bakke om gamle dager – mens Greta Sollie har mobilkontakt med nåtiden!</p>
<p xml:lang="nob">Rábo mannelahkkuj dålusj strádduhåren Grådussan. Graver på rekke og rad i en gammel strandvoll i Grådussan.</p>
<p>Ulmme gæhttjamijn lij berustahttet Arne Håkonav ja Sámedikkev guoradallamijn boandás åvddåráhpobájkij Stájgon, ja arkeologajda vuostasj diededimev daj bájkij birra vaddet, mij guosská seminárav mij galggá ásaduvvat bajelttjálajn <span type="quote" xml:lang="nob">”Døden skal du lide”</span> Sagaspellavahkon mannela giesen. Dalloj Lars Erik Narmo, arkeologa ja dutkamåvdåsvásstediddje vikingmusean Borgan Lofåhtan aj sjaddá oassálasstet. Manemus nammadum sjaddá de norrøna ráhposkihkajt ja ájádallamijt iellema birra jábmema mannel, madi Arne Håkon sjaddá åvdåstit sáme oasev.</p>
<p><em type="bold">Moattelágásj rábo </em></p>
<p>Grådussan li moattelágásj rábo. Ållu baddjen várddasin Bøvika ja Mjeldbávte vuossti le broanssaájgeráhpo kuppelgiergij10-20/30 cm diameterin. Guovteparallella sádduhårijn kuppelgiergijs nuore lahka li gisstorábo ja rábo jårbåp hámijn guorralahkkuj. Vuorrasabmusa li ihkap bajemusán ednambajedime diehti, ja soajtti liehket birrusij 2-3000 jage vuorrasa. Arne Håkon subtsas Porsangerlahkkesuollun lij gávnnam liejkkimgistojt, ma ælla rábo, valla buvtadumsaje gånnå merrasáme livses ja uljov svállás, mårsjås ja nuorjos buvtadin. Rábo gisstohámijn Grådussan ælla gal liejkkimgisto, valla ieme rábo, valla guorras teorijaj, gånnå sáme ja norrøna viesáda gaskan lij aktisasjbarggo, ja sáme ja norrøna ihkapaktan li hávddáduvvam. Ájnas dahkamus dálla sjaddá buorre diehtotáblojt dahkat ma máhtti gæhttjijt diededit ja bagádallat. Giese ráhposeminára mannela berustibme dáj åvddåmujtoj birra lassánit, ja de le ájnas ulmutja diedov oadtju ma máhtti nannit ja tjiegnodit iejvvimav dålusj ulmutjij.</p>
<p><em type="bold">Rábo Mjeldbávte vuolen </em></p>
<p>Bøvika nuppe bielen, Mjeldbávte vuossti, li aj moada rábo strádduhårijn giergijs ma li danna. Uddni li savvám tjuovggis sebmulij, valla jårbbis rahpam ienemus rábujn le máhttelisvuojnnet. Le miellagiddis ájádallat moadda boandás ráhposaje li goabbák bielen Bøvikas – ja histåvrå moadda jiena tsabmi dunji gå guovlon vádtsá. Sáme lidjin gal vuostasj ulmutja gudi dási årrujin, ja ihkap dat nanos tjalmostahttem norrøna dåjmas dán guovlon ruovddeájgen ja vikingájgen le tjiehkam ahte sáme ihkap lidjin ájnnasappo gå uddni jáhkkep. Isetráhpo Hagbardsuollun, gånnå nissun biese sisi lij biejadum – sáme ráhpodáhpe – ihkap dav vuoset. <em type="italic">Geldulasj sjaddá gullat majt arkeologa åvddånbukti giese semináran! </em><em type="italic">j </em>j <em type="italic">j </em>jjjjjjj </p>
<p>Tæksta/Gåvå:</p>
<p xml:lang="nob">Bjørn E. Stemland</p>
<p>Jårggålibme:</p>
<p xml:lang="nob">Idar Kintel/</p>
<p>Divte Media AS</p>
</body></document>
