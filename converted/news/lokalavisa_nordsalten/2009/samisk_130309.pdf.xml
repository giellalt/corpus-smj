<document xml:lang="smj" id="no_id"><header><title>￼Bálldalahkkoj fylkkagoaden</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><unknown/></translator><translated_from xml:lang="nob"/><year>2009</year><publChannel><publication><publisher>Lokalavisa Nordsalten</publisher></publication></publChannel><wordcount>240</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/></multilingual><origFileName>http://www.nord-salten.no/files/samisk_130309.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Bájkkeavijssa NuorttaSállto</p>
<p xml:lang="nob">Tæksta: Børge Strandskog</p>
<p>Jårggålibme: Divte Media AS</p>
<p><em type="bold">Bálldalahkkoj fylkkagoaden </em>ådåstuhttem le buktám mærrádusáv fylkkadikken gånnå Sáme nammadus le hiejteduvvam, ja sáme ássjij politihkalasj åvdåsvásstádus le sirdeduvam fylkkarádáj. Fylkkasuohkan le guokta aktisasjbarggosjiehtadusá Sámedikkijn sjiehtadam, nubbe Trøndelága fylkaj ja Hedmárko fylkkasuohkanijn sáme ássjij bargo birra oarjjelsáme guovlojn, ja nubbeaktisasjbarggosjiehtadus mij guosská ålles Nordlánda fylkkaj. Divtasvuona suohkana oassálasstem sámegiela háldadimguovlluj le buktám, adjáj fylkkasuohkanij le biejadum gájbbádusá sámelága giellanjuolgadusáj hárráj. Fylkkasuohkan oadtju guovtegielakvuoda doarjjagav Sámedikkes. - Barggo fylkkasuohkana gájbbádusáj sámelága giellanjuolgadusáj hárráj le jådon, miejnni Heidi. Fylkkasuohkana dokumenta ja plána ma sámegiellaj galggi gávnnut, sån álu julevsámegiellaj jårggål. Tjoahkkájgæsos fylkkaplánas le læhkám ájnas dahkamus, sæmmi le válggatjálos majt fylkkasuohkan le buvtadam. Dát julevsámegiellaj gávnnu ja le duola dagu sáddidum divna gådijda Divtasvuonan. Duodden aj oassálasstá dábálasj ássjegiehtadallamin. - Mån giehtadaláv åhtsåmusájt giellastipendajda ja dårjajt giellaarvusmahttem dåjmajda, subtsas sån. </p>
<p>Per-Inge Finnesenin le viek gåbdes barggobælldo. - Muv oajvvedahkamus le jådedit ja giehtadallat gájkka mij sáme ássjijt guosská fylkkasuohkanin. Danna le aj oatsodibme aktisasjbarggosjiehtadusás Sámedikkijn ja sáme instiusjåvnåj ja organisasjåvnåj. Mujna le aj álu guládallam guoskavasj departementajássjes ássjáj. Fylkkasuohkanin ájggop mijá politihkka galggá nasjonálalasj politihkav tjuovvot, javllá Per-Inge. Rádevadde le aj tjielgas mij le <span type="quote">”vuodo”</span> juohkka dåjman. - Fylkkasuohkan galggá dilev láhtjet vaj sáme oassálasste bessi bargov buoremus láhkáj tjadádit. Dát guosská sihke institusjåvnåjda, organisasjåvnåjda ja ájnegis sábmáj. Heidi Andersen ja Per-Inge Finnesen goappátja soapptsoba bargon fylkkagoaden ja viessádin fylkkaoajvvestádan Bådådjon. Valla lin álu <span type="quote">”sijdan”</span> Divtasvuonan, viek álu...</p>
<p xml:lang="nob">GÅVVÅ/FOTO: JØRGEN MATHISEN, Avisa Nordland</p>
</body></document>
