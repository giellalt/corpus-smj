<document xml:lang="smj" id="no_id"><header><title>AFRAJA, vajáldahtedum «sáme-romádna»</title><genre code="news"/><author><person firstname="Børge" lastname="Strandskog" sex="m" born="" nationality="nor"/></author><translator><person firstname="Lars theodor" lastname="Kintel" sex="m" born="1986" nationality="nor"/></translator><translated_from xml:lang="nob"/><year>2009</year><publChannel><publication><publisher>Lokalavisa Nordsalten</publisher></publication></publChannel><wordcount>553</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_310709.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>Norsk bildetekst</note></header><body><p xml:lang="nob">24</p>
<p xml:lang="nob"><em type="italic">Fredag 31. juli 2009 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p xml:lang="nob">Tæksta: Børge Strandskog</p>
<p>Jårggålibme: Divte Media/Lars Th. Kintel</p>
<p><em type="bold">AFRAJA, </em>vajáldahtedum<span type="quote">«sáme-romádna»</span> </p>
<p>Románan <span type="quote">«Afraja»</span> (1854) lij sisadno Nuortta-Vuonas, garrasit låjtij gåktu dáttja sámijt giehtadallin ja vuobdeduváj viehka buoragit væráldav miehtáj. Tjabu bådij ådåsis prienntimin jagen 2005 USA:n. Valla ij la goassak vuonadárruj prienntiduvvam …</p>
<p xml:lang="nob">Svierigadárogiela prienntimis <span type="quote">”Afraja”</span> (1884) . Tjuorggama li tjuorgadum dájddáris guhti vuojnunagi ij lim ietja sámijt vuojnnám, danen gå biktasa li dujska operakostymaj lágátjin hábbmiduvvam. Fra svensk utgave av <span type="quote">«Afraja»</span> (1884). Boka er illustrert av en kunstner som åpenbart selv ikke hadde sett samer, ettersom klesdrakten mer har fått en form som minner om tyske operakostymer.</p>
<p>Dujska Theodor Mügge (1802-1861) vattij jagen 1844 guovtegirják mannogåvvidimiv muhtem manos Skandinavian, Vuona bielen manádij gitta Hammerfestan. Manádijn tjoahkkij aj inspirasjåvnåv ja tiemáv aj tjáppagirjálasjvuoda girjijda. Akta dájs sjattaj muhtem romádna nuortta-vuona birrasis, <span type="quote">”Afraja; romantihkalasj subtsas alla nuorttalis”</span>, almodum dujskagiellaj jagen 1854. Mügge lij juo dåbdos subtsastjálle, ja subttsasin <span type="quote">”sámeiseda”</span> Afrajda birra li aj eksohtalasj ja dijdalasj oase rijkkaoasen ja sáme iellemijn ma li guovdátjin. Dáhpádusá románan mij le badjel 500 biele guhkke le gájkin åvdemusát biejaduvvam Tråmsså – Ivgo guovlluj, valla sisadná aj gåvvidimijt Lufåhtaguollimis ja hievedibme nuorttavuona luondos Sálton ja Viestarmeran.</p>
<p>Romána dáttja sámijt iebdedi, aj oasestiddje gudi gåvviduvvi <span type="quote">”garravávmulattjan ja viehka stuorrásin”</span>. Ednamriektárijdo nuorttan aj ihti. Theodor Mügge iesj tjielggij muhtem ságájdahttemin avijssaj New York Tribune sån lij Tråmsån vuojnnám dokumentajt dassta mij galggá liehket manemus dikkes, duobmos ja tjuovvovasj hekkadahttem muhtem sámes. Dát lij dáhpáduvvam akta buolvva åvddål sån lij guossen dåppe, subtsastij Mügge. Guoddalus lij noajdástallam, ja amerika stuorra avijssaj subtsas Mügge manen guoddaluvvam sábme noajdástaláj dánska oasestiddjij: <em type="italic">Mån sijáv vasjodav, ja diváj vasjodav, gå dij lihpit muv lándav válldám! </em></p>
<p>Romána konflikta hæjttá aj navti jut <span type="quote">”sámeiset”</span> Afraja duobbmiduvvá jábmemij noajdástallama åvdås bahágurik sundes ja boaldeduvvá dålå nanna Tråmså tårjan. Valla åvdås duobbmo ålliduvvá, tjuorvvu Afraja álmmugij tårjan: <em type="italic">-Ehpit la dij rievvára gájka, gudi lihpit suoládam mijás majt åmastijma? Ehpit gus dij mijáv vasjoda? Ehpit gus mijáv bilggeda ja doalvoda? </em>Romána låhpan ietjá oajválattja ássjev válldi, sunndi stráffuduvvá ja muhtem lágásj rievtesfertukvuohta vuojttá manemussaj.<span type="quote">”Afraja”</span> jårggåluváj moattegiellaj ja ruvvaláhkáj sjattaj rijkajgasskasasj buorre vuobdde girjje. Sierraláhkáj USA:an båhtin moadda ådå prienntidusá namájn <span type="quote" xml:lang="nob">”Afraja. Life and love in Norway”</span>. Juo jagen 1865 lidjin boahtám 7 prienntima márnáni – ja muhtem girjálasjvuodadåbdde javlaj <span type="quote">”Afraja”</span> lij akta buoremus girjijs ietjas buolvan. Mannela le girjje vat ådåsit prienntidum USA:an, manemusát jagen 2005. Jagen 2007 biejaduváj digitaliseridum versjåvnnå Googlej – gånnå máhtá låhkåt. Dan vuodon le prienntim jages 1865. Vuostasj amerikána prienntim jages 1854 máksá badjel 1000 kråvnå antikvariáhtajn. </p>
<p>Aj girjjetjálle sijddalándan Dujskan le romádna moaddásit prienntiduvvam – muhtemijn levuollebajelttjála <span type="quote" xml:lang="nob">”Kønig von Lappland”</span>, iehtjádijn li namá dagu <span type="quote" xml:lang="nob">”Verrat am Lyngenfjord”</span> ja <span type="quote" xml:lang="nob">”Der Zauberfürst von Tromsö”</span>. Moaddása dájs li vehi rievddaduvvam ja hiebaduvvam nuorap låhkkijda. Sæmmi Svierigin dáhpáduváj. Danna bådij vuostasj prienntim juo jagen 1856 madi divráp pienntim aktan tjuorggasij bådij jagen 1884.</p>
<p>Valla Vuonan ij la <span type="quote">”Afraja”</span> goassak ålgus vattedum …</p>
<p>Tjielggidus soajttá liehket girje oajvveulmme tjielggasit lej ládat rasismav sámij vuosstij mav Mügge lij ájttsam ietjas manon Nuortta-Vuonan. Dát soajttá ittjij hieba oajválattjajda jali almmudusájda ájggegávdan gånnå nasjonalissma ja árbbedábálasj vuona kultuvrra</p>
<p><em type="italic">Nuorttavuona guollára Nordnorske fiskere </em>lij guovdátjin. Moaddása sijás gudi lidjin åvdemusán dán nasjonalrijdon vuonarijka iesjdåbdo diehti lidjin sæmmi båttå sámij dárojduhttema doarjodiddje. Soajttá ettjin gierda romána garra lájddamav dáttja guottojs sámij gáktuj? </p>
<p xml:lang="nob"><em type="italic">Theodor Mügge </em>jjj jj </p>
</body></document>
