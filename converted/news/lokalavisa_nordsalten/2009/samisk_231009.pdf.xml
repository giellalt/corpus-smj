<document xml:lang="smj" id="no_id"><header><title>Dárbahi gus sáme ietjálágásj giehtadallamav sijá psyhkalasj vájvijs?</title><genre code="news"/><author><person firstname="Kitty" lastname="Skapalen" sex="f" born="" nationality="nor"/></author><translator><unknown/></translator><translated_from xml:lang="nob"/><year>2009</year><publChannel><publication><publisher>Lokalavisa nordsalten</publisher></publication></publChannel><wordcount>463</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/><language xml:lang="smj"/></multilingual><origFileName>http://www.nord-salten.no/files/samisk_231009.pdf</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version><note>norsk bildetekst</note></header><body><p xml:lang="nob">16</p>
<p xml:lang="nob"><em type="italic">Fredag 23. oktober 2009 </em></p>
<p xml:lang="nob"><em type="bold">NORDSALTEN </em><em type="bold">lokalavisa </em></p>
<p>Bájkkeavijssa NuorttaSállto</p>
<p xml:lang="nob">STUORRA BERUSTIBME . Duot dát fáhkaulmusj lij sadjiha fáhkabiejvijn psyhkalasj varresvuodabargo gáktuj Nuortta-Sálton. STOR INTERESSE. Ulike fagpersonell var på plass under fagdagene for psykisk helsearbeid i Nord-Salten.</p>
<p xml:lang="nob">Hásstalusá sáme guojmijda. Familljaterapeuta SANKS’an Reidun Boine le ålov barggam hásstalusáj majt sáme guojme iejvvi bæjválasjiellemin ja tjalmostahtij makkir vuorddemusá ja dárbo sáme guojme iejvvi almulasj viehkkeapparáhtan. UTFORDRINGER for samiske par. Familieterapeut i SANKS, Reidun Boine har jobbet mye med utfordringer som samiske par møter i hverdagslivet og tok for seg hvilke forventninger og behov de samiske møter i forhold til offentlig hjelpeapparat.</p>
<p>Tæksta: Kitty Skapalen</p>
<p>Jårggålibme: Divte Media AS</p>
<p>Divtasvuodna, Stájggo ja Hábmera suohkana ásadin fáhkabiejvijt Hábmer Hotellan aktan RKK Ofoten. Birrusij 60 persåvnå Saltdales oarjjás Narvijkkaj nuorttan oassálasstin daj biejvijn. Ulmmejuogos lidjin virgálattja psyhkalasj varresvuodadievnon/ gárevsælgga, sijddaásadum dievno, NAV/sosialetáhtta, dåktårdievnastus, mánájsuodjalus, varresvuodastasjåvnnå ja sierravarresvuodadievno aktan addnij ja iehtjádij gudi psyhkalasj</p>
<p>Dárbahi gus sáme ietjálágásj giehtadallamav sijá psyhkalasj vájvijs? Dáv gatjálvisáv psykologtjiehppe Akkutteaman SANKS’an, Snefrid Møllersen åvdedij gå ásaduvvin fáhkabiejve psyhkalasj varresvuodabargguj Nuortta-Sálton dá vahko.varresvuodajn barggi.</p>
<p><em type="bold">Visjåvnnå åvddånahtátjit </em><em type="bold">buorre psyhkalasj </em><em type="bold">varresvuodasuodjalusáv sáme </em><em type="bold">álmmugij Vuonan </em></p>
<p>Vuostasj biejvve lij dåssju sáme álmmuga vuosstij tjalmostahtedum. Prosjæktajådediddje SANKS’an, Tone Finnesen åvddånbuvtij oanegattjat SANKS’a birra, mij le sáme nasjonálalasj máhtudakguovdásj.</p>
<p>SANKS’an le nasjonálalasj åvdåsvásstádus oassálastátjit åvddånahttemij avtaárvvusasj fálaldahkaj psyhkalasj varresvuodasuodjalussaj sáme álmmugij Vuonan. - Lev riek dudálasj gå nav moattes tjåhkanin, mij vuoset sábme jerudaláduvvá varresvuodabarggijs ma ájggu ienep máhtudagáv ja dádjadusáv oadtjot sáme varresvuodabargguj, javlaj sån. Divtasvuonan le SANKS kåntåvråv jagev adnám ja Finnesen vuoset SANKS’an li positijvalasj åtsådallama bargos. - Mij vuojnnep dárbov sihke ållessjattugijda, mánájda ja nuorajda. Riek ájnas le mij gávnnup birrasin ja dárbbo le diedojt, åhpadimev ja bagádallamav vaddet dajda gudi dájnaájnas bargujn barggi. Álu le gåktu pasiænnta terapeutav iejvvi mij le ájnnasamos, miejnni Finnesen. Sån le riek dudálasj gå nav moattes li fáhkabiejvijda boahtám, ij dåssju dajs gålmmå Nuortta-Sállto suohkanijs, valla aj ietjás suohkanijs ja ásadusájs fylkan.</p>
<p><em type="bold">Varresvuodadåjmadahka viertti </em><em type="bold">ietjas miellaguottov sámij </em><em type="bold">gáktuj rievddadit </em></p>
<p>Psykologtjiehppe Akutteaman SANK-SAN, Snefrid Møllersen gatjádij <span type="quote">“Dárbahi gus sáme ietjálágásj giehtadallamav sijá psyhkalasj vájvij gáktuj”</span>, ja vásstedij tjielggasit e dárbaha. - Sáme e sierralágásj giehtadallamav dárbaha, valla varresvuodadåjmadahka viertti oahppat sámijt iejvvit ja sidjij avtaárvvusasj giehtadallamfálaldagáv vaddet, miejnni sån. Lågådallamin dættodij gájka lip oasse mijá kultuvras ja iejvvimin pasienta ja terapeuta gaskan le ájnas makkir miellaguoddo terapeuta vuoset. Jus giehtadallam galggá vuorbástuvvat viertti liehket aktisasj semalasjvuohta ja dádjadus gássjelisvuoda birra ja semalasjvuohta ulme birra. - Terapeuta vierttij sosiálalasj dássáj boahtet gånnå pasiænnta le. Álu le nav gå ieneplåhkuj gullu de jáhkkep ulmutja unneplågoduogátjin aj ájádalli ja dahki sæmmi láhkáj gå ieneplåhkokultuvran, valla nav gal ij le, javlaj sån. Grethe Dunfjeld, guhti le pedagoga Mánáj- ja nuorajpsykiatralasj poliklinkan SANKS’an, vuosedij makkir hásstalusájt terapeutajn li gå sáme klientajn iejvvi. Kjell Andersen, psykiatralasj skihppijsujttár Akkutteaman SANKS’an vuosedij åtsådallamijda buoredamprosessajn alvos psyhkalasj vájvij merrasáme guovlojn.</p>
</body></document>
