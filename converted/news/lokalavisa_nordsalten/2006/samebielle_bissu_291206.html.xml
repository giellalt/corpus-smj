<document xml:lang="smj" id="no_id"><header><title>Sámebielle bissu!</title><genre code="news"/><author><person firstname="Sander" lastname="Andersen" sex="m" born="" nationality="nor"/></author><year>2006</year><publChannel><publication><publisher>Lokalavisa Nordsalten</publisher></publication></publChannel><wordcount>158</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/></multilingual><origFileName>http://www.nord-salten.no/no/nyheter/samisk/s-mebielle-bissu.4063</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p type="title">Sámebielle bissu!</p>
<p>Vuostasj sámegielabielle Bájkálasj ávijsan lij ådåjakmáno 10. biejve 2003.</p>
<p>Norsk kortversjon/Oanegis dárogiellaj</p>
<p>Avta gaskav lij baládahtte Bájkálasj ávijssa galgaj sámebielijn hiejttet. Valla ávijsa stivrra l mierredam sámebielijn joarkket.</p>
<p>Niellja jage dás åvddål álgadij Bájkálasj ávijsa sámebielijn. Vuostasj bielle julevsámegiellaj lij ådåjakmáno 10. biejve 2003, ja mån lav dav bielev tjuovvum vuostasj bokstáva rájes gitta udnásj bæjvváj.</p>
<p>Muv virgge Bájkálasj ávijsan dájna nummarijn nåhkå, valla ávijssa gæhttjal aj boahtte jahkáj joarkket jus la máhttelis hásstalusájt tjoavddet mij guosská ruhtadibmáj, ja aj tjállijda.</p>
<p>Mån lav gijttevasj gå lav oadtjum máhttelisvuodav ietjam giellaj tjállet, ja dan láhkáj aj ietjam gielav åvdedit ávijsa tjadá. Doajvov sámegiella vuojnnu ájn moadda jage dán ávijsan.</p>
<p>Sidáv gájka låhkkijt ja aktisasjbarggoguojmijt gijttet, ja aj gijttet sijáv gejt lav ságájdahttám. Dijá dagi ij lim åvvå majdik dájs bielijs sjaddat.</p>
<p>Tjuovvus vuorbbe boahtte bargujn!</p>
<p xml:lang="nob">Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p xml:lang="nob">Regler for kommentering</p>
<p type="title" xml:lang="nob">Diskutér "Sámebielle bissu!" på Facebook</p>
</body></document>
