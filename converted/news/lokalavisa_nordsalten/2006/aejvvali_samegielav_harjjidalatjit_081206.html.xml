<document xml:lang="smj" id="no_id"><header><title>Æjvvali sámegielav hárjjidalátjit</title><genre code="news"/><author><person firstname="Sander" lastname="Andersen" sex="m" born="" nationality="nor"/></author><year>2006</year><publChannel><publication><publisher>Lokalavisa Nordsalten</publisher></publication></publChannel><wordcount>215</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/></multilingual><origFileName>http://www.nord-salten.no/no/nyheter/samisk/ajvvali-s-megielav-h-rjjidal-tjit.4069</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Beate Mikkelsen, Vivian Aira ja Karianne Thomassen li dåjmalasj æjgáda. Stivran libá aj Beate Rahka Knutsen ja Arnhild Lindbach.</p>
<p type="title">Æjvvali sámegielav hárjjidalátjit</p>
<p>Mañemus gasskavahko juohkka mánon lij æjvvalam hárjjidalátjit sámegielav nav vaj buorebut máhtti ietjasij mánájda sámástit. Hárjjidallam le jåhtuj boahtám Sáme Æjgátværmástagá tjadá, ja le akta moattet dåjmajs majt siebrre le jåhtuj oadtjum. Norsk kortversjon/Oanegis dárogiellaj</p>
<p>Sáme æjgátværmástahka l dåjmalasj siebrre, ja nuorra æjgáda gudi ælla nav stuovvása sámástittjat oadtju dajna máhttelisvuodav sæmmi lágátjij hárjjidallat. -Dát la midjij buorre hárjjidallamarena, ja de oadtjop ietjama mánáj siegen aj hárjjidallat duola dagu gå rollajt dahkap daj siegen, ja nåk dagu oassásij mannap oasestittjat, subtsas njunnjusj Beate Mikkelsen</p>
<p>Sáme Æjgátværmástahka Nuortta Sálton li aj javlajda gárvedime, ja galggi ájn idet æjvvalit javllakårtåjt ja javllahiervvimijt dagátjit. -Galggap æjvvalit idet hávsskudalátjit, ja duov dáv javlajda dagátjit. Ja de la diedon biebbmobåddå. Dát de sjaddá mañemus åvddåla javla, javllá Beate Mikkelsen</p>
<p>Mikkelsen ij rat diede jus dássta mige sjaddá javlaj maññela. -Æjgáda dal ietja mierredij jus galggap náv æjvvalit javlaj maññela. Muv mielas de vierttip. Guláv iesj gåktu giellaj hárjján, javllá Beate Mikkelsen guhti iesj gæhttjal mánájdisá sámástit.</p>
<p>Ja idet vat æjvvali ságastittjat ja hávsskudalátjit Árrana biebbmolanján</p>
<p xml:lang="nob">Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
<p xml:lang="nob">Regler for kommentering</p>
<p type="title" xml:lang="nob">Diskutér <span type="quote">"Æjvvali sámegielav hárjjidalátjit"</span> på Facebook</p>
</body></document>
