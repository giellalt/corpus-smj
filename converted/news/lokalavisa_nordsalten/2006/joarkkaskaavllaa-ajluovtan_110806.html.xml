<document xml:lang="smj" id="no_id"><header><title>Joarkkaskåvllå Ájluovtan</title><genre code="news"/><author><person firstname="Sander" lastname="Andersen" sex="m" born="" nationality="nor"/></author><year>2006</year><publChannel><publication><publisher>Lokalavisa Nordsalten</publisher></publication></publChannel><wordcount>145</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/></multilingual><origFileName>http://www.nord-salten.no/no/nyheter/samisk/joarkkaskavlla-jluovtan.4119</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p type="title">Joarkkaskåvllå Ájluovtan</p>
<p>Árranin de sjaddá máhttelis åhpadusmáhtudagáv válldet tjaktjaj jus lij galle åhttsijs. Vuorkkágåvvå: Lars Theodor Kintel.</p>
<p>Norsk kortversjon/Oanegie dárogiellaj</p>
<p>Jus la galle åhttsijs, de la máhttelis åhpadusmáhtudagáv válldet Ájluovtan boahtte skåvllåjage.</p>
<p>Knut Hamsun joarkkaskåvllå l plánimin dáv fálaldagáv, ja fálaldahka l aktisasjbarggo Árranijn ja Aetátajn, ja orgániseriduvvá degu <span type="quote">”rabás skåvllå”</span>.</p>
<p>Åhpadibme sjaddá dagu <span type="quote">”åhpadusdivudahka”</span> gånnå oahppe ietja hæhttuji låhkåt ja åhpadusáv ietja galggi åmastit. Åhpadibme l nehta baktu, ja aj bagádiddjij baktu gudi lij åhpadusbájken.</p>
<p>Åhpadibme l ienep dagu <span type="quote">”friddja”</span> åhpadibme dajna gå la máhttelis åhpadusmáhtudagáv moatten jagijn gillot.</p>
<p>Duodden la aj máhttelis sámegielav låhkåt, ja Knut Hamsun joarkkaskåvllå vieledi oahppe galggi sebrudakfágav ja giellafágav sámegiellaj oadtjot.</p>
<p>Realmáhtudahka aj dåhkkiduvvá gå oahppe galggi dán åhpadibmáj åhtsåt, ja dajna de moadda bálggá rahpusij dajda gænna ælla goassak læhkám dakkár máhttelisvuoda åvddåla.</p>
<p xml:lang="nob">Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
</body></document>
