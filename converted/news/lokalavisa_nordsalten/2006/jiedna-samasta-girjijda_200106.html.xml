<document xml:lang="smj" id="no_id"><header><title>Jiedna Sámásta-girjijda</title><genre code="news"/><author><person firstname="Sander" lastname="Andersen" sex="m" born="" nationality="nor"/></author><year>2006</year><publChannel><publication><publisher>Lokalavisa Nordsalten</publisher></publication></publChannel><wordcount>134</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/></multilingual><origFileName>http://www.nord-salten.no/no/nyheter/samisk/jiedna-s-m-sta-girjijda.4187</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p>Bård Eriksen la jiednaåsijn barggamin Sámásta-girjijda. Vuorkkágåvvå.</p>
<p type="title">Jiedna <span type="quote">"Sámásta"</span>-girjijda</p>
<p>Kurssagirjijda <span type="quote">”Sámásta”</span> la dal ruvva máhttelis jiedna-CD’av oasstet. Girjjealmmudahka <span type="quote">”Báhko”</span> la mañemus bargov dasi biedjamin, ja soames vahko duogen la aj máhttelis julevsámegielav gulldalit madi kurssagirjen lågå.</p>
<p>–Gå Divtasvuona suohkan la giellaháldadusguovlluj oassálasstám, de la árvvedahtte sjaddá gatjálvis jiednaj ja gåktu gielav jiednada. Dajna lip aj jiedna-CD’av gárvedime <span type="quote">”Sámásta”</span>-girjijda, giehttu Bård Eriksen gut la bæjválasj jådediddje girjjealmmudagán <span type="quote">”Báhko”</span>. Jiedna-CD’a vuostasj <span type="quote">”Sámásta”</span>-girjjáj boahtá ruvvaláhkáj, madi jiedna nubbe girjjáj la gárves giese guovlluj.</p>
<p>Sámásta goalmát girjje la aj ruvva gergas, ja Eriksen aj moadda ietjá girjij ja tjállusij la barggamin tjuodtjelij jage.</p>
<p>Dijmmá almmudij <span type="quote">”Báhko”</span> gáktsa girjje ja avtav CD-av, ja majt Eriksen dálátjij vuojnná la jáhkedahtte sæmmi mahte sjaddá dán jage aj.</p>
<p xml:lang="nob">Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
</body></document>
