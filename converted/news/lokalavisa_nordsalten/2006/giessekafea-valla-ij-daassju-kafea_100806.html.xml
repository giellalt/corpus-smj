<document xml:lang="smj" id="no_id"><header><title>Giessekáfea – valla ij dåssju káfea</title><genre code="news"/><author><person firstname="Sander" lastname="Andersen" sex="m" born="" nationality="nor"/></author><year>2006</year><publChannel><publication><publisher>Lokalavisa Nordsalten</publisher></publication></publChannel><wordcount>273</wordcount><conversion_status type="standard"/><availability><free/></availability><submitter name="Inga Mikkelsen" email="inga.l.mikkelsen@uit.no"/><multilingual><language xml:lang="nob"/></multilingual><origFileName>http://www.nord-salten.no/no/nyheter/samisk/giessek-fea-valla-ij-dassju-k-fea.4123</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision$; </version></header><body><p type="title">Giessekáfea – valla ij dåssju káfea</p>
<p>Ij la dal álgge Weronica Johnsenij guhti gæhttjal tjátjev lieggit, valla gå viehkev Jan Eivind Johnsenis oattjoj dållåj hekkav båsotjit, de buorebut manáj.</p>
<p>Norsk kortversjon/Oanegis dárogiellaj</p>
<p>Måske giessekáfea ij la dåssju dábálasj káfea. Muttijn de soajttá káfeæjgát gilppusijt ásat, dagu gålmmå vahko dás åvddål. Gilpos lij dal sierralágásj ásadiddje majt káfeæjgát iesj la åvddånahttám. 16 oassálasstin dán gilppusij dán bále, ja álgon galggin oassálasste ludoav ja yatzyav spellat. Da låges gudi dájt spelajt vuojttin, bessin joarkket. -Da mañemus 10 oassevállde galggin de sierra hieredusbálggá tjadá, dagu bállov måla sisi tjiektjat, tjoavddagav riek tjiekñalis gáre sista råkkåstit, bállujn starjjat benkaj milta, ja muorajt guoddet, subtsas Måske giessekáfea jådediddje Keit Solstrøm.</p>
<p>Gå gilppusa nubbe oasse lij gietjen, oadtjun nieljes vat dat dáses joarkket. Da nieljes de oadtjun guhtik káffagiebmev majna galggin ruvámus láhkáj tjátjev lieggit iesj guhtik dålå badjel. Galggin ietja dålåv dahkat, ja sån guhti tjátjev ruvámusát duoldatjit oadttjoj lij gilppusav vuojttám. Gilppusin lijga guokta sierra klássa: nissuna ja ålmmå guhti vijmak finálan aktan gilpostin. Vuojtto dán gilppusin sjattaj Bjørn Allan Fagernes, ja sån subtsas riek geldulasj gilppusa birra. -Mujna lij dal <span type="quote">”coach”</span>, ja jus sån ij lim, de iv lim åvvå nahkat dán gilppusa tjadá boahtet, tjajmat Bjørn Allan guhti oattjoj moarses viehkken dålåv bardátjit ja tjátjev lieggitjit. Bivvasin ja vájbbam subtsas Bjørn Allan garra gilppusa birra. -Vijmak de gilpos sjattaj allaárvvusasj, ja dajna de sjattaj nav låssåt. Hæhttujiv diedá divna fámojt ja mielajt tjoahkkit, javllá Bjørn Allan ja rámmpot dåjmav.</p>
<p>-Suohtas doajmma - ja aj buorre, sierralaháj gå la nav suvra dálkke.</p>
<p xml:lang="nob">Tegn et abonnement på Lokalavisa NordSaltens papirutgave eller kjøp en elektronisk utgave (PDF) .</p>
</body></document>
