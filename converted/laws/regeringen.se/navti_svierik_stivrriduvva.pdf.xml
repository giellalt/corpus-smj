<document xml:lang="smj" id="no_id"><header><title>Nåvti Svierik stivrriduvvá</title><genre code="laws"/><author><unknown/></author><wordcount>2209</wordcount><conversion_status type="standard"/><availability><license type="standard"/></availability><origFileName>https://www.regeringen.se/4ad906/contentassets/6cf4d079f4294037978a3b25496b00fb/nya-omslag/lulesamiska.pdf</origFileName><parallel_text xml:lang="sma" location="naemhtie_svierjem_stuvrieh.pdf"/><parallel_text xml:lang="sme" location="na_ruotta_stivrejuvvo.pdf"/><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p><em type="bold">Stáhtaministar ja stáhtaráde </em></p>
<p>Rijkabiejve sáhkaulmusj juohkka válljima maŋŋela oajvvadusájt buktá ådå stáhtaminisstarij. Stáhtaministar de válljiduvvá rijkabiejves ja dahkamusav oadtju ráddidusáv vuododit. Ráddidus, stáhtaminisstaris stivrridum, Svierigav stivrri. Ráddidusán la stáhtaministar ja moadda stáhtaráde, dat javllá minisstara, guhtik åvdåsvásstádusguovlojn.</p>
<p><em type="bold">Nåvti ráddidus barggá </em></p>
<p type="listitem">Ráddidus stivrri Svierigav ja l álgadiddje bargon dahkat ja rievddadit lágajt ja  máhttá nåvti sebrudakåvdedimev gájkkásattjat bájnatjit. Ráddidusán la åvdåsvásstádus rijkabäjvváj ja  hähttu adnet rijkabiejve dårjav tjadádittjat ietjas  politijkav.    Ráddidus rijkav stivrri, mij merkaj ráddidus iehtjádij siegen:</p>
<p type="listitem">oajvvat láhkaoajvvadusájt rijkabäjvváj</p>
<p type="listitem">dåjmat rijkabiejve märrádusájt</p>
<p type="listitem">åvdåsvásstádusáv adná budjehtas majt rijkabiejvve l mierredam</p>
<p type="listitem">åvdås Svierigav EUan</p>
<p type="listitem">sädot ietjá stáhtaj</p>
<p type="listitem">stivrri stáhta dåjmav</p>
<p type="listitem">mierret sierra tjuottjudusássjijn, massta ij ietjá fábmudahka åvdåsvás stádu sáv válde.</p>
<p>Rievddadisájt majt ráddidus sihtá tjádádit hábmáduvvi oajvvadusán, nåv gåhtjodum proposisjåvnå, ma guodeduvvi rijkabiejve mierredibmáj. Ráddidus gárvet aj oajvvadusáv stáhta budjähttaj. Gå ráddidus la mierredam ássjen, buojkulvissan ådå lága birra jali stáhtabudjehta birra, de l ráddidusá dahkamus rijkabiejve märrádusáv tjadádit. Jus ådå láhka buktá viesájdiddje oadtju ådå riektájt jali välggogisvuodajt de merkaj aj ådå dahkamusájt fábmudahkaj mij ássjes åvdåsvásstádusáv adná.</p>
<p><em type="bold">Nåvti Ráddidusdåjmadahka barggá </em></p>
<p>Ráddidusdåjmadahka l fábmudahka mij doajmmá ráddidusá juohkusin ja ráddidusáv doarj u bargon Svierigav stivrrit ja ål idit ietjas politijkav. Ráddidusdåjmadagán la Stáhtarádedåjmadahka, departementa ja Tjuottjudusåssudahka. Ráddidusdåjmadagán li bájkoj 4 500 bargge, majs bájkoj 200 li politijkalattjat virggáj biejadum. Ráddidusmålssomin virggáj biejadum bargge hiejtti gå gudi älla politijkalattjat virggáj biejadum joarkki ietjasa bargov. Stáhtarádedåjmadahka jådet ja aktit bargov Ráddidusdåjmadagán ja åvdåsvásstádusáv adná Svieriga EU-politijka aktidimes. Stáhtaministar la oajvve Stáhtarádedåjmadagán. Juohkka deparetmenta stivran gávnnu akta gitta gålmmå minisstara, majs akta l departemänntaoajvve. Tjuottjudusåssudagá oajvve l tjuottjudusoajvve, gut la virggeulmusj. Virggeulmutja ráddidusáv viehkedi vuodojt åvdedit ja oajvvadusájt umasse ráddidusmärrádusájda gárvedit ja guoradallat ássjijt goappátjagá rijkalasj ja rijkajgasskasasj hámes. Láhkaásadimprosässa ja budjähttaprosässa gullu stuorámus barggodahkamusajda. Virggeulmutja barggi aj stáhta fábmudagáj stivrrimijn ma li färttáhasj departementaj vuollásattja. Barggo Europa Unijåvnån (EU) guosská gájkka departementaj doajmmaj, ja virggeulmutja gájkka departementajs åvdåsti Svierigav EUan ja gárvedi ássjijt EU-tjåhkanimij åvddåla. Svierigin la bájkoj 100 ålggorijkafábmudagá. Ålggorijkafábmudagá li mijá ambassáda, åvdåstiddje, delegasjåvnå ja konsuláhta. Aktan bájkoj 400 honorerrakonsuláhtaj dahki ålggorijkaåvdåstimev.</p>
<p><em type="bold">Ráddidusdåjmadagá doajmma </em></p>
<p>Juohkka departementa oajvve l stáhtaráde, dat javllá ministar. Departementan máhtti aj ienep stáhtaráde gávnnut gå departemänntaoajvve. Siján la de åvdåsvásstádus sierra ássjijs. Juohkka stáhtaráden la barggojuogos politijkalattjat virggáj biejadum virggeulmutjijs, buojkulvissan stáhtatjálle, politijkalasj ássjedåbdde ja prässatjálle.</p>
<p>Barggomárnándepartementa åvdåsvásstádusguovlo: barggoiellempolitijkka, barggomárnánpolitijka, integrasjåvnnåpolitijka, nuppástimássje, ulmutjij riektá rijkalattjat, svieriga viesájdimvuohta ja unneplåhkopolitijkka. <em type="bold">Finánssadepartemännta </em></p>
<p>Finánssadepartementa åvdåsvásstádusguovlo: ekonomalasj politijkka, stáhta budjähtta, värropolitijkka, finánssamárnánássje, spellaássje, rijkajgasskasasj ekonomalasj aktisasjbarggo, vidnudagá stáhta äjggomijn ja kommuvnnaekonomiddja ja láhkaásadibme. <em type="bold">Várjjofábmodepartemännta </em></p>
<p>Várrjofábmodepartementa åvdåsvásstádusguovlo: tjoahkkevárj ofábmo, suodje ja gárvesvuohta vahágijda, hiehtegárvesvuohta, rijkajgasskasasj ráfeåvdedim dago, álmmukriektá rijdojn doarroräjdoj ja sihkarvuohtapolitijkalasj suollediehtotjoaggemássje. underrättelsefrågor. <em type="bold">Justitiedepartemännta </em></p>
<p>Justitiedepartementa åvdåsvásstádusguovlo: vuodolága ja láhkaásadibme stráffariektán, sivijllariektán ja prosässariektán, migrasjåvnnå- ja dårvvobájkepolitijkka, ássje ármo birra riektáássjen ja sierra ietjá riektáássje, demokratiddjapolitijkka ja oassteássje. <em type="bold">Kultuvrradepartemännta </em></p>
<p>Kultuvradepartementa åvdåsvásstádusguovlo: kultuvrra ja kultuvrrabarggij vidjura, kultuvrraárbbe, media, filmma ja idråhttå. <em type="bold">Lánndadáfodepartemännta </em></p>
<p>Lánndadáfodepartementa åvdåsvásstádusguovlo: ednambarggo ja birásássje ednambargon, lánndadáfoåvdedibme, miehttsebarggo, guollim ja tjáhtjeávkkim, boatsojäládus, sámeássje, sjattadakäládus, judossuodje ja judosvarresvuohta, biebmo, bivddo ja iellesujtto ja alep åhpadus ja åtsådibme areállaäládusájn. <em type="bold">Birásdepartemännta </em></p>
<p>Birásdepartementa åvdåsvásstádusguovlo: selkadis sahtebirás, klimáhtta, merra, tjáhtje, biologalasj moattevuohta, luonndosujtto, birásulmmevuogádahka, rijkajgasskasasj birásaktisasjbarggo, aktelasj birra mannam, atomasihkarvuohta ja lábttjimsuodje, birásláhkaásadibme, birásteknijkka ja birásåtsådibme. <em type="bold">Äládusdepartemännta </em></p>
<p>Äládusdepartementa åvdåsvásstádusguovlo: dajvak åvdedibme, energsjiddja, dålvudime ja infrastruktuvrra, IT ja påvsstå ja äládusiellem. Äládusiellem åvdåsvásstádusguovllo sisanet vidnudallam ja entreprenerravuohta, gáhpustallamfábmo ja dåjmalasj márnána ja åtsådibme ja innovasjåvnnå dárbboulmijn.</p>
<p>Åhpadusdepartementa åvdåsvásstádusguovlo: åvddåskåvllå ja skåvllå, universitähtta ja allaskåvllå, åtsådibme, ållessjattukåhpadus, åhpadus dádjadimfunksjåvnnåvuoledimijda, dárogiellaåhpadus sisijåhttijda, álmmukåhpadus, ilmmedoajmma, buohtaárvvo, nuorapolitijkka ja politijkka sivijllasebrudahkaj. <em type="bold">Ålggorijkadepartemännta </em></p>
<p>Ålggorijkkadepartementa åvdåsvásstádusguovlo: ålggorijka- ja sihkarvuohtapolitijkka, åvdedibme väráldin ja doarj a, oasestimpolitijkka, viehkke svieriga viesájdiddjijda ålggorijkan, álmmukriektá ja rijkajgasskasasj ulmutjijriektá, doarronävoj ekspårttågähttjo, rijkajgasskasasj aktisasjbargo rijkaj ja dajvaj ja oasestim-, investerim- ja Svierikåvddånahttem. Letján gå departementa gávnnu aj gájkbadjásasj organisasjåvnnå: <em type="bold">Stáhtarádefábmudahka </em></p>
<p>Stáhtarádefábmudagá dahkamus la jådedit ja aktidit bargov Ráddidusdåjmadagán ja åvdåsvásstádusáv adnet Svieriga EU-politijka aktidimes. Stáhtarádefábmudagán gávnnu stáhtaminisstara ja EU-minisstara dåjmadahka. <em type="bold">Tjuottjudusåssudahka </em></p>
<p>Tjuottjudusåssudahka l Ráddidusdåjmadagá aktisasj luohkko ja åvdåsvásstásusáv adná departemänttagájkbadjásasj tjuottjudusássjijs. Sisanet iehtjádij siegen rievddadis- ja ådåstimássjijs ráddidusdåjmadagán, fábmudagá ekonomiddja, barggovaddeássjijt, máhttudaklasedibme, IT-doarj a, girj evuorkká, arkijvva ja diaria, ja diededibme ja kommunikasjåvnnå.</p>
<p><em type="bold">Fábmudagá </em></p>
<p>Juohkka departementa åvdåsvásstádusguovlluj gulluji muhtem stáhta fábmudagá ma galggi lágajt anodit ja tjadádit dåjmav majt rikjabiejvve ja ráddidus la mierredam. Migrasjåvnnådoajmma ja Värrodåjmadahka li muhtem buojkulvisá stáhta fábmudagájda. Ráddidus mierret juohkka jage reglerimbrevaj birra fábmudagájda. Dánna l tjáledum makkir ulme li fábmudagán ietjas doajmmaj ja man edna biednigijt</p>
<p><em type="bold">Budjähttaprosässa </em></p>
<p>Barggo stáhtabudjehtajn la guhka prosässa mij álggá ienep gå jagev åvddåla ájggeguovddelis budjähttajáhke álggá. Prosässa álggá javl amánon gå Finánssadepartemännta ráddidussaj vuoset vuordedum åvdeldimijt sebrudakekonomiddja. Sjnjuktjamánon dagáduvvi ráddidusrádedime ulme birra stáhtabudjähttaj. Oajvveulmme boahtte jagijda mierreduvvá ekonomalasj gidáproposisjåvnån, mij guodeduvvá rijkabäjvváj vuoratjismánon.</p>
<p>Gidán ja giesen barggo joarkká departementajn ja ráddidus oajvvadusájt vaddá stáhtabudjähttaj boahtte jahkáj, budjähttaproposisjåvnnå, rijkabäjvváj ragátmánon.</p>
<p>Gå rijkabiejvve giehtadallá budjähttaproposisjåvnåv de departementa gárvedi reglerimbrevav fábmudagájda. Ráddidus mierret reglerimbrevaj birra fábmudagájda jahkemålssusime åvddåla.</p>
<p><em type="bold">Láhkaásadimprosässa </em></p>
<p>Svieriga rijkabiejvve mierret lágaj birra. Ráddidus álgat ienemus láhkaoajvvadisájt. Ráddidus guodá bájkoj 200 proposisjåvnåjt juohkka jage. Muhtem proposisjåvnå oajvvadi ållu ådå lágajt gå iehtjáda li oajvvadusá rievddadisájda lágajda ma juo gávnnuji.</p>
<p><em type="bold">Guoradal ama ja guoradusjuohkusa </em></p>
<p>Muhtem ássje majt ráddidus barggá li gassjelappo tjoavddet gå iehtjáda. Ráddidus máhttá dakkir aktijvuodajn nammadit sierra guoradallev (ulmutjav) jali guoradusjuohkusav (juogos måttijn ulmutjijn) gudi galggi ássjev guoradallat. Ráddidus buojkot dahkamusáv nåv gåhtjodum direktijvvan guoradalláj jali guoradusjuohkusij. Maŋijbåhtusa tjoahkkiduvvi diedádusán ja almoduvvá ja ålediddjen sjaddá. 1. Stáhta guoradallam nammaduvvá guoradalátjit ássjev. Guoradusjuogos jali ulmusj dahkamusav oadtju guoradallat åvdeldimijt masi ráddidus sihtá tjadá dit. Ráma dahkamussaj vatteduvvi nåv gåhtjodum guoradusjuogosdi rektij van. 2. Gå guoradallam la gárves de guoradalle jali guoradusjuogos diedádusáv tjállá. 3. Diedádus rájaduvva fábmudagajda, organisasjåvnåjda, kommuvnajda ja ietjá oassebielijda gudi oadtju vaddet vuojnojt, nåv gåhtjodum remissavás stádusá. Jus moadda remissainstánsa li vuosstij de märrádus máhttá sjad dat ij ássjev joarkket, jali gähttjalit ietjá tjoavddusijt gávnnat gå majt guora dallam oajvvat. 4. Diedádus rájaduvvá aj Láhkarádáj mij gehtjat juridijkalasj vuojnojt. 5. Ráddidus maŋŋela tjállá oajvvadusáv, proposisjåvnåv, rijkabäjvváj. 6. Rijkabiejve barggojuohkusijs akta oadtju vuojnojt vaddet oajvvadussaj (barggojuogosárvvádallam). 7. Rijkabiejvve jienas proposisjåvnå birra. Jus dåhkkiduvvá de ådå láhka máhttá almoduvvat Svieriga riektabiejadustjoahkken, SFS.</p>
<p>Muhtem láhkaásadibme mij Svierigij guosská dagáduvvá Europa unijåvnån. Muhtem lága ma dåhkkiduvvi EUan li fámon Svierigin váni rijkabiejve mierredak ássjen.</p>
<p><em type="bold">Demokráhtalasj vuogádahka válljit majt sihtá </em></p>
<p>Svierik la demokratiddja parlamentáralasj stivrrimvuogijn, mij merkaj gájkka almulasj fábmo álmmugis mierreduvvá. Lága ásaduvvi rijkabiejves 349 ájrrasij gudi válljiduvvi álmmugis juohkka nälját jage. Juohkka válljima maŋŋela rijkabiejve hållaoajvve oajvvat ådå stáhtaminisstarij. Stáhtaministar válljiduvvá rijkabiejves ja dahkamusáv oadtju ráddidusáv vuododit. Formálalattjat Svierik la konstitutionella monarkiddja gånågisájn Carl XVI Gustaf stáhtaoajvven. Monárkan la symbolalasj stáhtaoajvvedoajmma beru seremoniella vidnoj. Gå álmmuk válljima dagáduvvi de li Svieriga bájkoj gietjav miljåvnnå ulmutjijn jienastimriektájn máhttelisvuohta oassálasstet ja bájnatjit gudi galggi álmmugav rijkabiejven, lánndadikken ja kommuvnajn åvdåstit. Jenastittjat gålmån válljimijn galggá 18 jage ållim maŋemusát válljimbiejve. Letján gå jienastit gávnnuji ietjá vuoge bájnatjit svieriga politijkav. Muhtem buojkulvisá li oassálasstet politijkalasj belludahkaj, vuojnojt vaddet guoradusjuohkusij ja guoradallamij diedádusájda, ja oassálasstet álmmukjienastimijn. Juohkka vidát jage li aj válljima EU-párlamänntaj, EU:a ásadusájs ájnna mij la njuolggaválljidum. Gájka gudi li viesájdiddje EU-sebrulasjrijkan ja álmmuktjáledum Svierigin oadtju jienastit Svierigin.</p>
<p><em type="bold">Svieriga tjuottjudusmodälla – gålmmå miere </em></p>
<p>Svierig stivrriduvvá gålmån mieren: rijkalattjat, dájvalattjat ja bájkálattjat. Duodden la europalattjat. <em type="bold">Rijkalattjat </em></p>
<p>Rijkabiejvve, manna l fábmo lágajt vuodit, álmmugav åvdås rijkalattjat. Ráddidus Svierigav stivrri gå dåjmat Rijkabiejve märrádusájt ja álgat ådå lagájt ja láhkarievddadisájt. Bargon viehkken ráddidusán la Ráddidusdåjmadahka ja stáhta fábmudagá. <em type="bold">Dajvalattjat </em></p>
<p>Svierik la juogadum 21 lenajda. Juohkka lenan gávnnu stáhta dajvak fábmudahka, lenastivrra. Muhtem ietjá stáhta fábmudagájn la aj doajmma dajvalattjat ja bájkálattjat. Gávnnuji 20 lánndadikke. Alemus mierrediddje orgána l lánndadiggejali dajvakfábmoduvvam. Kommuvnnaláhka stivrri lánndadikkij dåjmav valla gávnnu sadje iesjstivrrimij, dat javllá mierreduvvá juohkka aktugasj kommuvnan, lánndadikken jali dajvan dan guovlon.</p>
<p>Svierik gåbtjåduvvá EU:a njuolgadusájs ja oassálasstá prosessan manna ådå aktisasj njuolgadusá gárveduvvi ja mierreduvvi. Ráddidus åvdås Svierigav Europa ráden ja Europa unijåvnå ráden, mij álu gåhtjoduvvá minisstarráden jali ráde mij mierret njuolgadusájt boahtteájge aktisasjbargguj. Stáhtaminisstarin la aj gájkbadjásasj åvdåsvásstádus Svieriga EU-politijka åvdedimes ja aktidimes.</p>
<p><em type="bold">Svieriga vuodolága </em></p>
<p type="listitem">Vuodolága li ietjá lágaj badjela ja ij aktak láhka oattjo vuodolágajt vuosteldit. E  ga máhte rievddaduvvat sämmi álkket gå ietjá lága. Rievddadis rávkká rijkabiejvve mierret sämmi märrádusáv guovten umasse bálen. Ájgen märrádusáj  gaskan galggá vil válljim rijkabäjvváj årrum.     Vuodolága guosski stivrrimvuohkáj ja demokratiddjaj, tråvnnåvuorruj, moalggemfriddjavuohtaj ja prienntimfriddjavuohtaj ja ietjá vuodo friddja-ja rievtesvuoda:</p>
<p type="listitem">1974 jage svieriga åvdemusvuodoláhka sisanet vuodojt svieriga stáhtas         tivr rimvuohkáj, gåktu ráddidus galggá barggat, makkir vuodo friddja-ja        rievtesvuo da li svieriga álmmugin ja gåktu válljim rijka bäjvváj galggá tjadá        duvvat.</p>
<p type="listitem">1810 jage års suksesjåvnnåårnik njuolgat gåktu svieriga tråvnnå árbbiduv-        vá, dat javllá gut galggá gånågissan jali dråttnigin.</p>
<p type="listitem">1949 jage prienntimfriddjavuohtabiejadus sisanet iehtjádij siegen biejadu        sájt prienntimfriddjavuoda birra ja riektá gájkkásasj ássjetjállagijt låhkåt.</p>
<p type="listitem">1991 jage moalggemfriddjavuohtavuodoláhka njuolgat moalggemfriddja        vuo dav rádion, tv:an, filman ja ådå sjimuk mediajn.</p>
<p><em type="bold">Ulmutjij riektá </em></p>
<p>Rijkabiejven, ráddidusán ja ålles stáhta, dajvak ja kommunvna dåjman la åvdåsvás stádus ulmusjriektájs vaj e doajeduvá. Raddidusá guhkaájggásasj ulmme l nannit ålles roadduj ulmutjij riektájda Svierigin. Svierigin ulmutjij riektá suoddjiduvvi goappátjagá vuodolága ja ietjá lagáj ja biejadusáj baktu. Duodden vil Europa konvensjåvnnå la fámon suodjáj ulmutjij-</p>
<p><em type="bold">Buohtaárvvo </em></p>
<p>Svierigin la guhkaájggásasj árbbedáhpe barggat buohtaárvvoássjij. Buohtaárvvo merkaj nissunijn ja ålmmåjn li sämmi riektá ja máhttelisvuoda gájkka viessoma guovlojn, buojkulvissan sämmi vidjura barggomárnánin, juogedum åvdåsvásstádus hejmas ja mánájs ja ekonomalasj buohtaárvvo. Vilá l fámo ja bájnnema juohkem nissunij ja ålmmåj gaskan umasslágásj sebrudagá umasse åsijn. Politijkka la guovlojs akta manna sjiervvejuohkem la avtaárvulasj. Rijkabiejven la nissunij låhko 45 prosännta ja ålmmå 55 prosännta. Ietjá guovlojn, nåv gåk diedalasj guovlon, kultuvran, mássmediajn, svieriga girkkon, ja äládusiellemin, de nissuna li binnebu mierrediddje virgijn. Äládusiellemin li ålmmåj låhko stuoramus, vájku muhtem rievddadisá maŋemus jagijn.</p>
<p><em type="bold">Almulasjvuohta </em></p>
<p><em type="bold">Almulasjvuohtaprinsihppa </em></p>
<p>Almulasjvuohtaprinsihppa merkaj fábmudagáj, rijkabiejve ja mierrediddje kommuvnna tjåhkanimij doajmma nåv guhkás máhttelis galggá sadjihin årrot. Loabedittjat máhttelisvuodav gehtjadibmáj sijá dåjman, de prinsihppa almulasj ássjetjállagij almulasjvuoda birra l tjáleduvvam avtan vuodolágán, prienntimfriddjavuohtabiejadus. Almulasjvuohtaprinsihppa vaddá gájkajda riektáv almulasj ássjetjállagjt låhkåt. Ássjetjállaga ma duostoduvvi jali rájaduvvi Ráddidusdåjmadagás ja ietjá fábmudagájs, buojkulvissan breva, märrádusá ja guoradallama li ienemusát almulattja. Oajvvenjuolgadus la gájkka duostodum ássjetjállaga galggi registarduvvat duossto fábmudagán. Mujttotjállaga ja åvddåbargo e iemeláhkaj almulasj ássjetjállagin árvustaláduvá. Jus sihtá diehtet makkir ássjetjállaga gávnnuji fábmudagán jali dajt låhkåt de aktavuodav válldá fábmudagájn. Almulasjvuohtaprinsihppa merkaj aj virggeulmutjijn ja iehtjádijn gudi barggi stáhtan, kommuvnan ja lánndadikken la diedediddjefriddjavuohta. Merkaj siján la riektá giehttot dakkirij birra ma ietján li tjiehkusa, tjuolldasijn sierra diedojda, buojkulvissan mediajda, váni stráffuduvvát dan åvdås ja váni barggevadde diedek gut la diedojt vaddám.</p>
<p>Vuogádahka oahttsij la ájnas doajmma loabedittjat ássje li sadjiha almulasj fábmudagájn, buojkuldahka l hájedum moatten ietjá rijkjan. Svierigin li tjuovvo almulasj oahttse: <em type="bold">Justitieoahttse (JO) </em>– jali Rijkabiejve oahttse gåktu almulattjat gåhtjoduvvi – rijkabiejves vál jiduvvi gehtjadittjat fábmudagá ja sijá virggeulmutja tjuovvu lágajt ma li fámon ja ietjá riektábiejadusájt sijá dåjman. <em type="bold">Justitiekanslerin (JK) </em>li oajvvedahkamusá sujnnit fábmudagájt ja duobbmo-ståvlåjt ráddidusá åvdås, åvdåstit stáhtav rijdojn duobbmoståvlån, hiebadit ekonomalasj mávsálvisrávkalvisájt stáhta vuosstij, guoddaliddjen prienntim- ja moalggemfriddjavuohtariektáássjijn ja ráddidusá juridijkalasj rádevadden årrot. <em type="bold">Oassteoahttse (KO) </em>bälos oasstij ájnas ássjijt vidnudagáj vuosstij duobbmo-ståvlån. KO:a oajvvedahkamus la gehtjadit vaj vidnudagá tjuovvo márnánasstem-lágav, såbadusnjuolgaduslágav, buvtasihkarvuohtalágav ja mälggat- ja häjmmavuobddemlágav. <em type="bold">Nuppástimoahttse (DO) </em>åvdåsvásstádusáv adná nuppástimlága ållidimes. </p>
<p><em type="bold">Mánáoahttse (BO) </em>åvdås mánáj ja nuoraj riektájt ja ájnas ássijt FN: konven-sjåvnå milta, máná riektáj birra. <em type="bold">Máná- ja oahppeoahttsen (BEO) </em>la dahkamus mánáj ja oahppij riektájt ábj at, skåvllålága milta. </p>
<p><em type="bold">Stáhta gehtjadibme </em></p>
<p>Konstitusjåvnnåbarggojuogos, KU, la barggojuogos rijkabiejven mij gehtjat stáhtarádij virggedåjmadusáv ja ráddidusássjij giehtadallamav. Duodden KU gárvet ássjijt ma gulluji buojkulvissan vuodolágajda, rijkabiejvvebiejadussaj ja rijkadárkestiddjij válljimij. Rijkarevisjåvnnå, mij la fábudahka rijkabiejve vuollásasj, gehtjat stáhta fábmudagájt ja dåjmajt ja gehtjat tjuovvu bagádisájt, njuolgadusájt ja biejdusájt ja ulme måhkkåj jåvsådi, dat javl á ráddidus ja ietjá fábmudagá ietjasa bargos åvdåsvásstádusáv adni. Vissa stáhta fábmudagá li aj gähttjofábmudagá, dat javllá siján la dahkamus gehtjadit dåjmajt. Stáhta gehtjat ja doarj u nåvti lánndadikkij, dajvaj ja kommuvnaj bargov. Skåvllåinspeksjåvnnå l buojkulvissan gähttjofábmudahka mij skåvlåjt sujnni, åtsådittjat skåvlå lágajt ja njuolgadusájt tjuovvu.</p>
<p><em type="bold">Svierik ja EU </em></p>
<p>Svierik la ådåjakmáno 1.b. 1995 rájes sebrulasj EUan 1994 rijkalasj álmmukjienastime maŋŋela. Sebrulasjvuohta merkaj Svierik oassálasstá EU:a bargon ja máhttelisvuohta l bájnatjit märrádusájt. Svierik la gåjt dal ájn ekonomalasj ja moneterra unijåvnå ålggolin, EMU, mij iehtjádij siegen merkaj sebrulasjrijkajn la euro aktisasj biednigin. Ragátmánon 2003 lij álmmukjienastibme jus Svierik luluj oassálasstet biednikunijåvnnåj. Boados sjattaj 55,9 prosännta vál jijiddjijs vásstedin e sidá. Bájkoj 1200 svierik viesájdiddje barggi EUan. Sijás muhtema åvdåsti Svierigav ja svieriga oasálasjvuodajt gå iehtjádijn li umasse virge EU:a tjuottudusán, buojkulvissan Europa kommisjåvnån.</p>
<p><em type="bold">Svierik ja FN </em></p>
<p>Svierik sjattaj sebrulasj Aktidum násjåvnåjn, FN, 1946, jage maŋŋela gå organisásjåvnnå lij vuododuvvam. Dat rájes la dåjmalasj oasálasjvuohta FNan årrum ájnas oassen svieriga ålggorijkapolitijkan. Svieriga ráddidus, ieneplågo dårjajn rijkabiejven, árvustallá aktisasjbargov FNan ájnnasamos ássjetjállagin ásadittjat värálda stuorra viessomássjij. Dahkamus rávkká nanos FNav ja lahka aktisasjbargov bájkálasj organisásjåvnåj, aktugasj rijkaj ja sivijlla sebrudagájn väráldav birra. Svierik la 1960-lågo rájes oassálasstám moatten FN:a ráfegáhttim dagojda. Ienep gå 70 000 svierikviesájdiddje li mälggat ájgev FN-virgev dåjmadam ja moadda svierikviesájdiddje li barggam FN-såbadiddjen. Svierik doajmmá moattelágásj FN:a barggoguovlojn. Rijkka l gávnnum álgadiddjij siegen ájnas ássjijda. Jábmemstráffa hiejtedibme, mánáj riektá, apartheida hiejtedibme, bijnedimkonvensjåvnnå, ja ietjá guovlojn nåv gåk várj ofámo unnedimen, birás ja narkotihkavuosteldibme li buojkulvisá ássjijda majda Svierik la oassálasstám. Svierik la aj stuorámus vaddijs akta FN:a umasse orgánajda moattelágásj åvdedimaktisasjbargon.</p>
<p><em type="bold">Nuorttarijkaj aktisasjbarggo </em></p>
<p>Aktisasjbarggo njuolgadusáj milta nuorttarijkaj gaskan la boarrásamos ja vijdesbirástiddje dajvak aktisasjbargo väráldin. Politijkalasj aktisasjbarggo l vuododum aktisasj vuojnojn ja sidodin båhtusij måhkkåj jåvsådit mij åvddånahttá dåjmalasj åvdedibmáj ja laset Nuorttarijkaj máhttudagáv ja gáhpustimfámov.</p>
<p><em type="bold">Nuorttarijkaj ministarráde </em></p>
<p>Nuorttarijkaj ministarráde vuododuváj 1971 ja l nuorttarijkaj ráddidusáj aktisasjbarggoorgána. Ministarráde, vájku namma, ij la akta valla moadda ministarráde. Moadda nuorttarijkaj fáhkkaminisstara tjåhkani ministarráden moaddi jahkáj. Ålggorijka- ja várj ofábmominisstara e oassálasste, ja li Nuorttarijkaj ministarráde ålggolin. Ij la diedon hieredis nuorttarijkaj minisstarida tjåhkanit.</p>
</body></document>
