<document xml:lang="smj" id="no_id"><header><title>Sámegiela ja sámi girjjálašvuođa symposia 14.–16.11.2018 Oulus</title><genre code="science"/><author><person firstname="" lastname="Sámegiela ja sámi girjjálašvuođa symposia" sex="unknown" born="" nationality=""/></author><year>2018</year><wordcount>227</wordcount><conversion_status type="standard"/><availability><license type="standard"/></availability><origFileName>http://www.oulu.fi/sites/default/files/content/Abstra%CC%81vttat_081118.pdf</origFileName><metadata><uncomplete/></metadata><version>XSLtemplate $Revision: 161400 $; file-specific xsl  Revision; common.xsl  $Revision$; </version></header><body><p>Siri Nystø Ráhka Sáme allaskåvllå</p>
<p><em type="bold">Guovte gielajda låhkåt - julevsámemánáj giellamáhtudahka ja låhkåmtjehpudahka </em></p>
<p>Julevsáme máná Vuonarijkan oahppi skåvlån låhkåt sihke dárogiellaj ja sámegiellaj. Låhkåm le tjehpudahka majt mánná åvddånahttá, gånnå ulmme le dåjmalasj låhkåmtjehpudagáv åmastit. Ja sæmmi láhkáj gå mánná máhttá oahppat guokta giela, máhttá aj mánná oahppat låhkåt daj guokta gielajda. </p>
<p>Muv dutkam galggá låhkåmtestaj tjadá guoradallat mánáj låhkåmtjehpudagáv gå galggi fonologalasj låhkåmdáses ortografalasj låhkåmdássáj jåksåt. Låhkåmtesta galggi guoradallat gåktu mánná dekåvddij bágojt, sijá gielalasj diedulasjvuodav ja báhkoboanndudagáv julevsámegiellaj. Ulmme dutkamijn le gávnnat gåktu julevsámegiellaj le låhkåt gå mánná galggá nanos låhkken sjaddat.</p>
<p>Vuodon muv dutkamin li kognitijvalasj teorija, ja ahte låhkåm le prosæssa gånnå lij moadda oase. Guokta bágo ma lij ájnnasa dán aktijvuodan li dekåvddim ja dádjadibme. Mánná viertti máhttet dekåvddit bágov, juogu de fonologalattjat jali ortografalattjat. Valla mánná viertti aj dádjadit sisanov. Dá lij prosessa gånnå giella vájkkut, ja julevsámegiela ja dárogiela gaskan lij gielalasj sieradusá. Dán dutkamin tjalmostav julevsáme fonemajt, valla ienemusát morfologalasj aspevtajt mij gullu såjådimijda. Gatjálvis le gåktu låhkåmåvddånibme le gå mánná galggá guokta gielajda oahppat låhkåt, ja man láhkáj julevsáme fonema ja morfema vájkkudi dekåvddimav ja dádjadimev. Gå mánná oahppá låhkåt le aj gielalasj diedulasjvuohta viehkkenævvo gå galggá dádjadit ja åvddånit giellamáhtudagáv sihke njálmálattjat ja tjálalattjat. Sámegiellaj le soajttá morfologalasj diedulasjvuohta, dádjadibme bágoj morfologalasj struktuvraj birra, sierraláhkáj ájnas. Dán åvddånbuktemav galgav dájt gatjálvisájt dágástallat, ja vuosedit muhtem buojkulvisájt låhkåmtestajs.</p>
</body></document>
