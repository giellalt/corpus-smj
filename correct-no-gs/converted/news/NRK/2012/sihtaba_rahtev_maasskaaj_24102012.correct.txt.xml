<document xml:lang="smj" id="no_id"><header><title>Sihtaba rahtev Måsskåj</title><genre code="news"/><author><person firstname="Harriet" lastname="Aira" sex="f" born="" nationality="nor"/></author><year>2012</year><publChannel><publication><publisher>NRK Sápmi</publisher></publication></publChannel><wordcount>227</wordcount><conversion_status type="correct-no-gs"/><availability><free/></availability><submitter name="Inga Mikkelsen" email="inga.l.mikkelsen@it.no"/><origFileName>http://nrk.no/kanal/nrk_sapmi/samegillii/1.8370404</origFileName><metadata><uncomplete/></metadata><version>XSLtemplate $Revision: 64438 $; file-specific xsl  Revision; common.xsl  $Revision: 154948 $; </version></header><body><p>Sihtaba rahtev Måsskåj</p>
<p>Såj libá riek dudálattja mærrádusájn, suohkanstivraájras Filip Mikkelsen ja suohkanoajvve Tor Asgeir Johansen.</p>
<p><errorlang correct="nor">Foto</errorlang>: Harrieth Aira/NRK</p>
<p>Divtasvuona suohkanstivrra mierredij iektu avtajienalattjat doarjjot Måskerahte <errorort correct="trasiejav" errorinfo="loan,conc,0-j">traseav</errorort> mij la plániduvvam mannat Måskes Ájláddáj, Divtasvuonan.</p>
<p>Aktisasjlista ájras Filip Mikkelsen åhtsålij árabut dán tjavtja ássjev gå suohkanstivrra ij la ássjev giehtadallam maŋŋel gå åvddåprosjækta lij gergas dijmmá, ja ruhtamerustallam tjielgaduváj.</p>
<p>Lågå aj: Måskerahte sjávvunij</p>
<p>Lågå aj: <errorlang correct="nor">Stilt om Muskenveien</errorlang></p>
<p>Valla iektu de avtajienalasj suohkanstivrra mierredij doarjjot måskegij ja oarjjevuonagij rahtegájbbádusáv majt li gájbbedam juo 50-60 jage.</p>
<p><errorortreal correct="Suohkanstivraájrrasa" errorinfo="cmp,X-1">Suohkanstivra ájrrasa</errorortreal> bivddi guovlo- ja <errorortreal correct="stáhtaoajválattjajt" errorinfo="cmp,X-1">stáhta oajválattjajt</errorortreal> vuorodit rahteprosjevtav Måsskåj.</p>
<p>Suohkanstivra mielas la ájnas rahtev Måsskåj oadtjot vaj:</p>
<p>Buorep láhkáj sjaddá máhttelis <errormorphsyn correct="ávkástallat luonndoressursajs" errorinfo="case,acc-ela">ávkástallat <errorortreal correct="luonndoressursajt" errorinfo="cmp,gen-nom">luondoressursajt</errorortreal></errormorphsyn> guovlon <errormorphsyn correct="dagu strávve/enersjijja, merraressursa ja ihkap minerállaressursa jus gávnnuji" errorinfo="case,acc-nom">dagu strávvev/<errorort correct="enersjijjav" errorinfo="concinit,g-sj;conc,j-jj">energijav</errorort>, merraressursajt ja ihkap minerállaressursajt jus gávnnuji</errormorphsyn>.</p>
<p>Buorep láhkáj sjaddá máhttelis åvddånahttet turismav ja mannoæládusáv valjes luonndoguovlon. <errormorphsyn correct="Måsske aktan måskebirrusa vuodnabájkátjij" errorinfo="sg-pl">Måsske aktan <errorlex correct="måskebirrusa" errorinfo="w">Måskeláhka</errorlex> vuodnabájkátjijn</errormorphsyn> la ájnas sadje suoddjitjit ja åvddånahtátjit julevsáme árbbedábijt ja iellemvuogijt. Måskegijda ja Oarjjevuona viesádijda sjaddá buorre ja oalle almulasj dievnastusfálaldahka sæmmi láhkáj dagu ietján sebrudagán. Suohkanstivra mielas ij udnásj mannomáhttelisvuohta tjoavde álmmuga dárbojt jalik vatte buoremus tjoavddusijt.</p>
<p>Ja suohkanstivrra de hasot almulasj oajválattjajt, guovlo,- ja <errormorphsyn correct="stáhtaoajválattjat" errorinfo="cmp,X-1">stáhta oajválattjat</errormorphsyn>, vuorodit rahtev Måsskåj.</p>
<p>- Ij la ietján gå barggagoahtet åttjudittjat ruhtadimev, javllaba Divtasvuona suohkanoajvve Tor Asgeir Johansen ja Aktisasjlista suohkanstivraájras Filip Mikkelsen gudi dán ássjen riek avtamielaga libá åttjudittjat rahtev Måsskåj, Divtasvuodnaj.</p>
<p><errorlang correct="nor">Les</errorlang></p>
<p><errorlang correct="nor">Stilt om Muskenveien</errorlang> Måskerahte sjávvunij</p>
</body></document>
