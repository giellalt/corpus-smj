<document xml:lang="smj" id="no_id"><header><title/><genre code="news"/><author><unknown/></author><wordcount>308</wordcount><conversion_status type="correct-no-gs"/><availability><free/></availability><multilingual/><metadata><uncomplete/></metadata><version>XSLtemplate $Revision$; file-specific xsl  Revision; common.xsl  $Revision$; </version></header><body><p>– Vijmak julevsáme dålkkum Sámedikken</p>
<p>Sámedikkeájras Kirsti Guvsám ávvus gå dálla <errormorphsyn>la<correct errorinfo="cop">l</correct></errormorphsyn> julevsáme dålkkå Sámedikken.</p>
<p xml:lang="nob"><errorlang>Foto<correct>nor</correct></errorlang>: Dan Robert Larsen/NRK</p>
<p>Sámedikkeájras Kirsti Guvsám la riek ávon gå Sámedikken vijmak la julevsáme dålkkumdievnastus sajen.</p>
<p xml:lang="nno">Harrieth Aira <errorlang>harrieth.aira@nrk.no<correct>url</correct></errorlang></p>
<p>– Dát beras luluj juo láŋŋga sajen, javllá Guvsám.</p>
<p>Dán ideda gå sámedikkeájrrasa tjåhkanin ållestjåhkanibmáj <errorort>Kárášjogån<correct errorinfo="conwb,š-sj;vowc,o-å">Kárásjjågån</correct></errorort> de diededij Sámedikke tjåhkanimjådediddje Jarle Jonassen dálla l sihke nuortta- julev- ja oarjjelsámegiela dålkkumdievnastus sajen Sámedikken.</p>
<p>– Miján la sihke nuorttasáme, julevsáme ja oarjjelsáme dålkkå dán ållestjåhkanimen, så sidjij gudi sihti ietjasa sámegielajt adnet de la dat dálla máhttelis, javlaj Jonassen.</p>
<p>Åhtsålij julevsáme dålkkumdievnastusáv</p>
<p>Vásse tjavtja <errormorphsyn>gulájma sámedikkeájras Kirsti Guvsám<correct errorinfo="case">gulájma sámedikkeájras Kirsti Guvsámav</correct></errormorphsyn> gut åhtsålij julevsáme dålkkumdievnastusáv Sámedikken.</p>
<p><errorort>Dalutjij<correct errorinfo="conc,l-ll">Dallutjij</correct></errorort> ij lim sierra julevsáme dålkkå Sámedikken, valla sij gudi dålkkuji nuorttasámegiellaj aj dålkkujin jus julevsámegiellaj håladuváj.</p>
<p>– Mån sávav sierra julevsáme dålkåv. Sámedigge ham vuorddá háldadimsuohkana gudi li sámegiela háldadimguovlon galggi dievnastit sábmáj ietjasa addnijt, valla Sámedigge iesj ij la sæmmi tjiehppe dav fállat julevsámegiellaj ja oarjjelsámegiellaj, javlaj Guvsám dijmmá tjavtja.</p>
<p>– Dát la buorre</p>
<p>Ja dán bále de lij julevsáme dålkkå sajen Sámedikken gå ållestjåhkanibme álgij.</p>
<p>– Dát la buorre. Mij lip dáv <errorortreal>viehke<correct errorinfo="vowlat,e-a">viehka</correct></errorortreal> mælggadav vuorddám ja mån ávvusav gå de vijmak la julevsáme dålkkå dánna, javllá Guvsám.</p>
<p>Guvsám gut iesj ij la julevsámegiela vuostasjgielak vuojnná aj máhttelisvuohtan gullat julevsámegielav Sámedikke tjåhkanimen oassen suv giellaoahppamis.</p>
<p>– Jus dal dålkkuduvvá julevsámegiellaj de máhtáv ham mån sámegielav oahppat navti. Ja munji aj sjaddá dálla máhttelis iehtja sámástit ja dat la buorre. Dat dal munji sjaddá hásstalussan gå iesj iv máhte julevsámegielav nav buoragit, valla dálla l gåjt munji máhttelis dav dahkat. Ja diehttelis de hæhttutjav de dálla sábmáj hållagoahtet, javllá Guvsám.</p>
<p>Sån árvvet dát <errorort>dás-duohku<correct errorinfo="conc,s-sst;vowlat,0-a;cmp,hyph-X">dássta duohku</correct></errorort> sjaddá stuoves fálaldahkan.</p>
<p>– Dát beras luluj juo láŋŋga <errorort>sjaen<correct errorinfo="typo">sajen</correct></errorort> ja diehttelis árvvedav dát sjaddá doajmmat juohkka bále gå midja tjåhkanip Sámedikken, dættot sån.</p>
<p xml:lang="deu"><errormorphsyn>GULLDAL ÅLLES ÁSSJEV SÁMEGIELLAJ DÁNNA<correct errorinfo="x">GULLDALA ÅLLES ÁSSJEV SÁMEGIELLAJ DÁNNA</correct></errormorphsyn>:</p>
</body></document>
